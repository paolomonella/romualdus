Annali di Romualdo II, arcivescovo salernitano 271

 

convenuto e scritto dall'una e dall'altra parte tramite i mediato-
ri. Inoltre promise che l'imperatore avrebbe fatto giurare e osser-
vare le stesse cose a re Enrico, suo figlio. Poi dodici principi del-
l'impero, tanto ecclesiastici, quanto laici, toccati i sacrosanti Van-
geli giurarono nello stesso modo. Subito dopo Romualdo, arci-
vescovo salernitano, alzandosi giurò sugli stessi Vangeli che il re
avrebbe fatto giurare sulla sua anima, tramite qualcuno dei suoi
principi, l'osservanza per quindici anni della pace stipulata con
l'imperatore e avrebbe fatto ciò entro due mesi dopo che l'im-
peratore gli avesse inviato per questo motivo i suoi ambasciato-
ri. Inoltre il medesimo re avrebbe fatto esibire un simile giura-
mento da dieci suoi principi.

Anche il conte Ruggero giurò le stesse cose con la sua mano,
così come aveva fatto l'arcivescovo. Quindi i rettori di Lombar-
dia, li presenti, giurarono che per sei anni avrebbero osservato la
tregua fatta con l'imperatore in buona fede e senza frode, così
come tra loro era stato convenuto e stabilito, e che in ogni città
avrebbero fatto giurare la stessa cosa ai consoli e ai nobili citta-
dini. Fatto questo per quel giorno l'assemblea fu sciolta e tanto
l'imperatore quanto gli altri tornarono alle loro sedi con gaudio
e letizia.

Intanto il cancelliere Cristiano, che si era affaticato molto per
il conseguimento della pace, colta l'opportunità del tempo, co-
minciò ad adoperarsi con diligenza per mezzo dell'imperatore e
dei suoi principi perché papa Alessandro gli confermasse, me-
diante la sua autorità apostolica, l'arcivescovado di Magonza. In-
formato di ciò, Corrado, il quale era già stato eletto e consacrato
nella Chiesa di Magonza, avvicinandosi al papa, disse: "Vene-
rando padre, la vostra santità conosce bene, così come l'univer-
sa Chiesa Romana sa, che io per rispetto alla vostra persona
abbandonai, all'insaputa dell'imperatore, la Chiesa di Magonza,
nella quale ero stato canonicamente eletto e lasciai per amore
di Dio i proventi che derivavano dalla mia carica, i familiari, la pa-
tria, in fretta mi recai da voi in Francia, anteposi l'esilio alla
patria, commutai il mio ozio e la mia quiete in angustie e fatiche.
Voi potete ricordare quanto bene abbia conferito la mia venuta
alla Chiesa Cattolica e quanto abbia rassicurato il vostro schiera-
mento ancora debole e vacillante. Voi vi degnaste di conferirmi


Annali di Romualdo II, arcivescovo salernitano 251

 

sopraffatti dalle preghiere del papa, seppure contro voglia, as-
sentirono a quella richiesta e tornarono a casa loro.

Intanto per tutta la regione si sparse la voce che i Veneziani,
contro la volontà del papa, cercavano di fare entrare a Venezia
l'imperatore. Saputo ciò i Lombardi, che erano giunti a Venezia
con il papa per trattare la pace, temendo l'improvviso arrivo del-
l'imperatore e sospettando della fedeltà e del mantenimento del-
la parola data dei Veneziani, salirono sulle navi e si trasferirono
verso Treviso. Il papa con i pochi cardinali che erano rimasti con
lui cominciò a rattristarsi e ad essere mesto. Temeva infatti che
se l'imperatore fosse entrato a Venezia contro la sua volontà, sen-
za prestare giuramento, sarebbero scaturiti un gran danno e un
pericolo per la Chiesa di Dio. Gli ambasciatori del re di Sicilia,
udite queste cose, giungendo dal papa incominciarono ad inco-
raggiarlo dicendogli: "Signore, non conviene che voi dubitiate di
qualcosa o temiate; ecco infatti abbiamo preparato quattro galee
del re di Sicilia al vostro servizio, e non appena vorrete imbar-
carvi, quandanche i Veneziani non lo vogliano e si oppongano,
vi porteremo da questo luogo al sicuro e lontano dal pericolo".
Il papa molto incoraggiato da queste parole rispose che era sua
intenzione aspettare fino all'indomani i cardinali che erano an-
dati dall'imperatore, affinché non potesse essere rimproverato a
buon diritto di leggerezza ed incolpato di violata fratellanza se si
fosse allontanato prima di averli ascoltati. Sentito ciò, gli amba-
sciatori del re si recarono al palazzo del doge e avvicinandosi a
lui che era giunto in quel luogo con molti Veneziani, come al
solito, gli parlarono così: "Non crediamo che si siano cancellati
dalla vostra memoria i tanti benefici che il re conferì a questa cit-
tà e che oggi non viva alcun principe sotto il cielo la cui amici-
zia sia a voi tanto idonea e il cui favore sia più opportuno ai vo-
stri interessi. Voi gli giuraste di avere a cuore la gloria e l'onore
del suo regno e di adoperarvi moltissimo a suo vantaggio. Perciò
noi, per il fatto che siamo stati indotti da tale considerazione e
ottenendo da voi, come da amici e fedeli uomini del re, molta
speranza e fiducia, costringemmo il papa e i Lombardi contro
voglia e riluttanti a venire a Venezia, poiché voi avevate giurato
di non accogliere nel territorio di Venezia l'imperatore senza il
permesso del papa. Ma ecco che, come abbiamo sentito, voi,


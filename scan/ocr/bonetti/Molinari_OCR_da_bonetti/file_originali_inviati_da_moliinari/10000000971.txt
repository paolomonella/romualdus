Annali di Romualdo II, arcivescovo salernitano 255

grande moltitudine di uomini e donne, i cui parenti erano anda-
ti in Puglia, recandosi rapidamente dal doge, esclamò: "Illustre
doge, noi non crediamo che al vostro buon senso e a quello di
tutta Venezia siano nascosti i tanti benefici che il magnifico re di
Sicilia concesse con la sua generosità alla nostra regione e come
abbia rimediato alla nostra carenza di cibo con vettovaglie della
sua terra. Per trasportare viveri molti dei nostri cittadini passa-
rono in Puglia e portarono con sé molto danaro e molte merci.
Se dunque il re di Sicilia udisse che i suoi ambasciatori sono ri-
partiti da noi indignati, potrebbe vendicarsi a buon diritto sui
nostri concittadini e sui loro beni. La vostra capacità di discerni-
mento esamini pure se, a causa dell'imperatore, dal quale non
abbiamo mai ricevuto nulla di buono, dobbiamo perdere l'ami-
cizia di un tale principe, dal quale ricevemmo ogni bene. Perciò
imploriamo umilmente la vostra magnificenza, affinché, provve-
dendo ad un danno così grave e al futuro pericolo dei nostri
concittadini, richiamiate gli ambasciatori del re di Sicilia dal viag-
gio già intrapreso e non permettiate che l'imperatore entri in Ve-
nezia senza il loro consenso e quello del papa. Se vi fossero alcu-
ni che osassero dire qualcosa o attentare contro cio, siamo pron-
ti con i nostri parenti ed amici ad ucciderli per liberare da un fu-
turo pericolo i nostri congiunti che sono nelle terre del re".
Dopo che il doge ebbe udito attentamente e di buon animo
la loro lamentela, rispose: "Se gli ambasciatori del re di Sicilia vo-
gliono ritornare indignati, il fatto non deve essere attribuito alla
mia imprudenza, ma alla sedizione e alla malvagità di certi citta-
dini appartenenti al popolo, i quali indotti dalla gelosia e dall'in-
vidia verso di me e verso gli uomini saggi, non provvedendo alla
gloria e all'onore della città, ma al loro utile, giorno e notte pro-
gettano e si prodigano diligentemente per introdure l'imperato-
re a Venezia contro la nostra volontà e per questo crimine dello
spergiuro dobbiamo incorrere nell'infamia e nell'odio grave e
perpetuo del papa e del re di Sicilia". Poiché essi avevano chie-
sto ripetutamente di esprimere in modo palese i nomi degli au-
tori della sedizione, il doge, temendo, qualora fossero divenuti
noti, che per questo motivo ne scaturisse una grande lotta e ri-
volta in città, utilizzato il consiglio più salutare, inviò al pontefi-
ce gli uomini più nobili e saggi che poté trovare, chiedendogli


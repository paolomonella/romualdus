ANNALI DI ROMUALDO II, ARCIVESCOVO SALERNITANO

Anno dell'incarnazione del Signore 893. Guaimaro I assunse il
principato in Salerno e regnò per 39 anni. ~

Anno dell'incarnazione del Signore 902, indizione 5. La citta di
Taormina fu conquistata dai Saraceni. Nello stesso anno, una not-
te, furono visti dei piccoli fuochi disposti a forma di stelle che at-
traversavano il cielo; in quella medesima notte il re d' Africa, che
si trovava a Cosenza, città della Calabria, mori per volere di Dio.

Anno dell'incarnazione del Signore 906. Carlo, re dei Franchi,
denominato il Semplice, mori durante il ventisettesimo anno del
suo regno. Dopo la sua morte un certo Rodolfo, con l'appoggio
del principe Roberto, si impadronì ingiustamente del regno dei
Franchi e lo conservò illegalmente per 13 anni. E così sotto que-
sto Rodolfo, Ugo, figlio di Roberto, dopo la morte del padre, pre-
se il nome di Abate. Poi, dopo la morte di Rodolfo, Ludovico, fi-
glio di Carlo il Semplice, terminata l'età della fanciullezza, per di-
ritto, venne consacrato re. Dopo questi eventi i nobili Franchi,
per istigazione di Ugo Abate, si ribellarono a re Ludovico.

Nello stesso anno si verificò una forte carestia in tutto il re-
gno franco, cosicché un moggio di grano era venduto per 24 sol-
di. Sempre nello stesso anno nel mese di Maggio piovve sangue
su coloro che lavoravano.

E così in questo tempo, Ottone, non tanto per la pressione po-
litica dei Sassoni, quanto soprattutto a causa dell'impegno fazio-
so dei Franchi, in modo particolare di Ugo Abate, venne consacra-
to con l'unzione re della Sassonia. Frattanto presso Costantinopo-
li, morti gli imperatori Leone (VI) e Alessandro, Costantino (VII,
figlio del predetto Leone, prese il potere e regno sei anni.

Nell'anno del Signore 913, dopo la morte di Costantino (noti-
zia errata), Romano (I) Lecapeno prese il potere a Costantino-
poli e lo conservò per venticinque anni.


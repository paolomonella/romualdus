Annali di Romualdo II, arcivescovo salernitano 263

 

grande moltitudine di clero e di popolo e con una gran flotta gli
venne incontro fino alla chiesa di San Nicola. Accogliendolo sulla
sua nave, lo accompagno con onori e pomposamente fino al lido
di San Marco. L'imperatore sceso dalla nave, insieme con il doge,
il patriarca ed i suoi vescovi, con il clero e con il popolo di Ve-
nezia, che lo precedeva processionalmente con vessilli e croci, si
recò a piedi fino alla chiesa di San Marco, davanti all'atrio della
quale si trovava papa Alessandro con i suoi vescovi, i cardinali,
con il patriarca di Aquileia, con gli arcivescovi e i vescovi della
Lombardia, ornati tutti secondo il costume ecclesiastico.
Avvicinandosi al papa, l'imperatore, colpito dallo spirito divi-
no e venerando Dio nella persona di Alessandro (III), posposta la
dignità imperiale e gettato il manto, si prostrò ai piedi del ponte»
fice con tutta la persona. Papa Alessandro, rialzandolo benevol-
mente da terra, con le lacrime agli occhi gli diede il bacio di pa-
ce e lo benedisse; allora i Tedeschi cantarono ad alta voce "Te
Deum laudamus". Uimperatore, afferrata la mano destra di papa
Alessandro, lo introdusse in chiesa e ricevuta da lui la benedizio-
ne, ritornò al palazzo del doge con i suoi. Il papa salito di nuovo
sulle galee con i cardinali e con gli ambasciatori del re ritornò
nella sua sede. La sera l'imperatore pregò il pontefice molto af-
fettuosamente, tramite gli ambasciatori, perché, se avesse gradito,
il giorno seguente, in occasione della festa di San Giacomo, cele-
brasse una messa solenne nella chiesa di San Marco; desiderava
infatti ascoltare supplice e devoto le preghiere liturgiche pro-
nunciate dalla bocca del pontefice. Il papa, acconsentendo bene-
volmente a questa richiesta, giunse al mattino presto con i cardi-
nali presso la chiesa di San Marco. Entrato nella sacrestia con
patriarchi, arcivescovi, vescovi e cardinali, rivestì con grande di-
gnità gli abiti ecclesiastici e si preparò a celebrare la divina e so-
lenne funzione della messa. L'imperatore, per dimostrare con i
fatti l'umiltà che sentiva nel cuore, assunto il compito del ceri-
moniere, depose il manto imperiale, prese in mano la verga, scac-
ciò i laici dal coro e come un portinaio sgombrò la via al papa,
che giungeva in processione con solennità all'altare. Quindi rima-
nendo nel coro con gli arcivescovi, con i vescovi, con i chierici
di Germania, ai quali in quel giorno era stato imposto di cantare
l'ufficio, udì con molta devozione e umiltà la messa del papa.


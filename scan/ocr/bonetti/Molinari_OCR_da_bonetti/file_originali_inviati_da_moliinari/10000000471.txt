Annali di Romualdo II, arcivescovo salernitano 157

 

di Puglia, suo primogenito, uomo di bell'aspetto e cavaliere valo-
roso, pio, benigno e misericordioso, molto amato dal suo popo-
lo. Il re Ruggero (ID, addolorato da tante sciagure con animo fer-
mo sostenne i flagelli divini e tra le prosperità e le sciagure ten-
ne un atteggiamento intermedio, tale da non esaltarsi nelle pro-
sperità più del dovuto e da non abbattersi del tutto nelle avver-
sità. Infatti, benché avesse l'animo travagliato da molteplici dolo-
ri, tuttavia manifestava esteriormente sul volto l'espressione di
consolazione e la capacità di moderare il dolore; nella sua rasse-
gnazione offriva motivo di consolazione al suo regno e toglieva
ai nemici l'occasione di colpirlo. Poiché ormai sopravviveva solo
Guglielmo principe di Capua, temendo di perderlo per la preca-
rietà della condizione umana, decise di sposare Sibilla, sorella del
duca di Borgogna, la quale dopo poco tempo mori a Salerno ed
è sepolta presso il monastero di Cava dei Tirreni. In terze nozze
sposò Beatrice, figlia del conte di Retesta, dalla quale ebbe una
figlia, che chiamò Costanza. Due anni prima di morire, fece con-
sacrare re di Sicilia suo figlio Guglielmo, principe di Capua, e vol-
le che regnasse insieme a lui.

Frattanto papa Eugenio (III), rimasto un po' di tempo a Tu-
sculo, fece pace con i Romani e fu accolto con grandissimi onori
dai senatori e da tutto il popolo romano. Egli poi legò a sé l'in-
tero popolo romano con benefici ed elemosine, tanto che pote-
va disporre della maggior parte di Roma a suo piacimento; se la
morte non fosse stata così veloce da toglierlo subito di mezzo,
con la scusa della usurpata dignità del popolo avrebbe elimina-
to i senatori di nuova nomina. In quel tempo Corrado (III), re dei
Germani morì, e gli successe nel regno suo nipote Federico M).
Poco dopo anche papa Eugenio (III) morì a Roma e fu sepolto
in San Pietro, nell'anno (ottavo) del suo pontificato, il giorno 13
aprile.

A lui successe Corrado di origine romana, un uomo vecchio,
prima prete-cardinale, poi vescovo di Sabina e vicario della Chie-
sa Romana, il quale fu chiamato Anastasio (IV), nell'anno dell'in-
carnazione del Signore 1153.

Intanto re Ruggero, che in tempo di pace e di guerra non sep-
pe mai rimanere ozioso, rassicuratosi della pace e della tranquil-
lità del suo regno, volle edificare a Palermo un palazzo molto bel-


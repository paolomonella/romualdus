Annali di Romualdo II, arcivescovo salernitano 169

 

Intanto Manuele (1), imperatore di Costantinopoli, trovata
l'opportunità di vendicare contro il figlio le ingiurie ricevute da
re Ruggero, mandò Paleologo, un nobile uomo, con molto dena-
ro, dal conte Roberto e dai baroni di Puglia, perché con quei
soldi mantenessero i cavalieri e dichiarassero guerra a re Gugliel-
mo. Inviò pure con la sua flotta Commiano e Sebasto ed altri uo-
mini potenti, i quali al loro arrivo presero Brindisi, tranne il ca-
stello, nel quale si erano rinchiuse le truppe regie. Bari e le altre
città marittime si unirono ai Greci e al conte Roberto. Così av-
venne che tutta la terra, tranne Napoli, Amalfi, Salerno, Troia, Mel-.
fi ed altre città e castelli fortificati, fu occupata in parte da Ro-
berto, principe di Capua ed in parte dal conte Roberto.

Re Guglielmo, saputo ciò, come meglio poté, raccolse l'eser-
cito marittimo e terrestre e si recò direttamente a Brindisi. Lì
trovo Sebasto e Commiano e gli altri potenti Greci riuniti con un
grande esercito e con la flotta, che stavano attaccando con forza
la rocca di Brindisi e le truppe regie. II conte Roberto, saputo
della venuta del re, abbandonò Brindisi e si recò a Benevento. Il
re Guglielmo assediò con grandi mezzi Brindisi e combattendo
coraggiosamente per mare e per terra la conquistò con le armi,
catturò i nobili greci, prese la flotta, molto denaro, si impadronì
di tanti baroni e uomini pugliesi che gli si erano ribellati, alcuni
dei quali fece impiccare, altri abbacinare. Fatto questo venne a
Bari e la conquistò; poiché i Baresi avevano distrutto il castello
del re, egli, spinto dall'ira, rase al suolo la città. Quindi, tornando
per mare dalla Puglia, prese tutte le città marinare e recuperò
senza combattere la terra che aveva perso. Giunse poi per via di-
retta a Benevento, dove i suoi nemici ed i ribelli erano fuggiti in
aiuto del papa. Mentre Roberto, principe dei Capuani, per timo»
re del re cercava di fuggire e già aveva passato il fiume Gariglia-
no, Riccardo di Aquila, conte di Fondi, il quale era vassallo dello
stesso principe, teso un agguato lo catturò e lo consegnò ai baiu-
li del re e così, in quel tempo con questo tradimento riebbe il fa-
vore del sovrano, che aveva perso. Il re mandò il principe in Si-
cilia, perché venisse incarcerato.

Al conte Roberto, ad Andrea di Rupecanina ed ai rimanenti


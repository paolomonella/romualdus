Annali di Romualdo II, arcivescovo salernitano 191

 

essi lo avrebbero accolto con onore e devozione. Alessandro,
credendo che questo avrebbe potuto giovare a se stesso ed alla
Chiesa, venne a Maguelone e preparo una grande nave, che era
degli Ospitalieri, e quando quasi tutti i cardinali vi furono saliti e
mentre il papa si avvicinava ad essa con pochi cardinali sopra
una galea narbonese, per salirvi, ecco apparire improvvisamente
le galee pisane che gli avevano preparato un agguato. Il pontefi-
ce, avvistatele, ritornò precipitosamente a Maguelone con la sua
galea. Le galee pisane circondarono la nave nella quale si trova-
vano i cardinali e poiché non vi trovarono il papa le permisero
di andarsene liberamente e la nave con il vento favorevole prima
attraccò a Palermo, poi a Messina. Poco tempo dopo papa Ales-
sandro con i cardinali rimanenti e con l'arcivescovo di Magonza
salì su una nave più piccola ed affidandosi all'alto mare, benché
fosse agitato da molte tempeste, con l'aiuto del Signore giunse
sano e salvo a Messina con i suoi. Saputo ciò re Guglielmo, che
si trovava allora in Palermo, mandò al pontefice i suoi ambascia-
tori con doni e ordinò che fosse condotto a Roma con cinque
galee. Giunto il papa a Salerno, lo accolsero, con la debita rive-
renza ed onore, Romualdo, arcivescovo salernitano e tutto il po-
polo della città. Dopo di che (il pontefice) giunse con le stesse
galee fino al Tevere e navigando il fiume arrivò a San Paolo con
tutti i suoi cardinali. Il clero ed il popolo romano, venendogli
incontro, lo condussero con onore trionfale alla basilica Latera-
nense.

In quel tempo re Guglielmo fece innalzare presso Palermo un
palazzo abbastanza alto, costruito con ammirevole abilità tecni-
ca, che chiamo Sisa, lo circondò di bei frutteti e di ameni giardi-
ni e lo rese piacevole con diverse fontane e peschiere. Il sovra-
no verso la Quaresima cominciò ad essere disturbato dalla dis-
senteria, malattia che per molto tempo non rivelò, ma a metà
Quaresima, poiché il male aumentava ed egli credeva di dover
morire, fece penitenza e si confessò, liberò alcuni carcerati, con-
dono l'esazione di denaro che aveva imposto alla Puglia e fece
testamento. In esso nominò erede di tutto il regno il figlio mag-
giore Guglielmo, confermò all'altro figlio Enrico il principato di
Capua, che gli aveva concesso, lasciò molto denaro da spendere
per la salvezza della sua anima e ordinò che la regina Margherita


Annali di Romualdo II, arcivescovo salernitano 71

 

Nello stesso anno (973) mori !imperatore Ottone (1) il Vec-
chio, diciotto anni dopo la sua incoronazione. Gli successe quin-
di l'imperatore Ottone II, il Giovane, il quale, dopo aver ricevuto
la corona imperiale, giunse a Salerno, assediò la città ed espu-
gnandola la conquistò. Poi proseguì attraverso il "Brutium" e la
Lucania in Calabria e presso la città di Stilo di Calabria combatté
contro i Saraceni e li vinse, conquistò anche Reggio. Regnò per
due anni e dopo la sua morte gli successe Ottone (III). In quel
periodo Giovanni divenne principe di Salerno.

Frattanto papa Benedetto (VI), dopo un anno di pontificato,
mori e gli successe Dono II, che governò la chiesa per un anno
e sei mesi. Defunto Dono II, Bonifacio (VII) rimase al soglio pon-
tificio per un mese, poi fu espulso e gli successe Benedetto (VII)
nella carica pontificia che tenne per nove anni.

Anno del Signore 987. Dopo aver regnato per nove anni, mori
il giovane Ludovico, re dei Franchi e fu sepolto nella basilica del
beato Cornelio a Compiègne. A lui successe il fratello Carlo, fi-
glio del re Lotario. Nello stesso anno in cui Carlo cominciò a re-.
gnare, il duca Ugo, soprannominato "Chapet", si ribellò contro il
re Carlo, dopo essersi consultato con Ascelino, che era vescovo
di Laon e consigliere di Carlo, perché glielo consegnasse. Il ve-
scovo, acconsentendo all'inganno, consegnò il re al duca Ugo in
una notte, mentre tutti dormivano.

"E cosi re Carlo fu vinto e imprigionato con la moglie in una
torre nella città di Orleans", nella quale mori. Ebbe dalla stessa
moglie due figli: Ludovico e Carlo.

Il duca Ugo allora si attribui la dignita di re dei Franchi e asso-
ciò nel regno suo figlio Roberto. In tal modo si estinse la stirpe
dei re discendenti dall'imperatore Carlo Magno e da quel mo-
mento i re dei Franchi, accontentandosi solo dell'onore regale,
persero la dignità imperiale.

"In quei giorni nella città di Reims era arcivescovo un uomo
buono e modesto, già vecchio, di nome Arnolfo, fratello di re Lo-
tario, la cui madre era una concubina. Il duca Ugo gli era ostile
perché voleva sterminare la progenie di re Lotario. Convocò nel-
la stessa città di Reims una sinodo, fece degradare Arnolfo e al
suo posto ordinò che fosse consacrato Gerberto, monaco filo-
sofo." Seguino, arcivescovo di Sens, non acconsenti alla degrada


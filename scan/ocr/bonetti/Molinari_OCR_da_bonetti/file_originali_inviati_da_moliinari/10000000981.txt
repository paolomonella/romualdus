Annali di Romualdo II, arcivescovo salernitano 257

 

umilmente perdono da parte di tutto il popolo e pregandolo af-
fettuosamente di perdonare, in virtù della sua innata umiltà e be-
nevolenza, coloro che stoltamente e con superbia avevano pec-
cato contro di lui e di distogliere gli ambasciatori del re di Sicilia
dall'intenzione di intraprendere il viaggio.

Ad essi papa Alessandro, come di sua consuetudine, rispose
abbastanza benevolmente: "A me certamente sia per santità, sia
per dovere, rimane la gloria di perdonare, pertanto non richiamo
alla mente la mia ingiuria, per amore di Dio perdono l'offesa, ma
per quanto io possa pregarli non potrò trattenere contro voglia
gli ambasciatori del re di Sicilia, benché siano uomini nobili e
potenti". Finalmente dopo molte richieste dei Veneziani affinché
il papa si degnasse di interporre i suoi plenipotenziari per rea-
lizzare ciò, egli mosso dalle loro richieste, per mezzo di Ruggero
di Pisa, suddiacono e suo siniscalco, insieme ai Veneziani, suppli-
cò con affetto gli ambasciatori del re di Sicilia, che per amore di
Dio e suo reprimessero il loro sdegno, temperassero l'ira e revo-
cassero il loro intento di intraprendere il viaggio. Quelli rispose»
ro: "Certamente il papa, da uomo perfetto e santo, confidando
nella autorità del suo merito, non teme di morire e non ha paura
degli inganni e delle insidie dei Veneti. Noi invece, che siamo uo-
mini più imperfetti, non vogliamo morire ed evitiamo in tal
modo di recare offesa al nostro sovrano. I Veneziani, dimentican-
dosi dell'ingratitudine del figlio e della generosità regia, voglio»
no rendere male per bene al nostro Signore e per guastare la pa-
ce vogliono introdurre a Venezia il suo nemico, contro la volontà
del papa e la nostra. Tuttavia il nostro Signore ha una potenza e
un valore tanto grandi che per queste trasgressioni oltre misura
che si commettono contro la sua amicizia, si preoccuperà di ri-
spondere loro come si conviene. Ma poiché noi abbiamo accol-
to le preghiere del papa come un comando, rimanderemo il no-
stro viaggio fino a domani. Poi, consigliatici con lui sul da farsi,
decideremo". Sentito ciò, i Veneti ritornando dal loro doge gli ri-
ferirono per filo e per segno le parole che avevano udito dal pa-
pa e dagli ambasciatori regi.

Il giorno seguente il doge, presa una prudente decisione,
presso Rialto fece dichiarare pubblicamente da un banditore
che nessuno osasse parlare dell'arrivo dell'imperatore se prima


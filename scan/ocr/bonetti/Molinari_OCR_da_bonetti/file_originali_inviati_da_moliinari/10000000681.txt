Annali di Romualdo II, arcivescovo salernitano 197

 

ta benevolenza e familiarità presso il sovrano e la regina, così da
disporre di tutto il regno a suo piacimento.

Nel frattempo l'imperatore Federico, re di Germania, entrò
nuovamente in Italia ed attraverso le Marche giunse fino ad An-
cona e la assediò. Inviò il cancelliere Rainaldo di Dassel ed
Andrea di Rupecanina con una parte del suo esercito fino a Tu-
sculo, perché muovessero guerra a papa Alessandro (III) ed ai
Romani. Ed essi orgogliosi e superbi, confidando più del dovu-
to nelle proprie forze, sconsideratamente e disordinatamente si
scagliarono contro i Tedeschi. Questi ultimi per riscontro, tesa
una imboscata, li sconfissero, ne presero molti e li uccisero. Gli
altri, sfuggendo a stento, poterono rifugiarsi nella città di Roma.
L'accaduto turbo papa Alessandro (III) e tutti i cittadini romani
ed incusse in essi un forte timore. Il cancelliere allora mando am-
basciatori all'imperatore, perché presto giungesse a Roma e ne
disponesse secondo la sua volontà. Benché egli ormai avesse già
espugnato Ancona e fosse sul punto di invadere la terra di re Gu-
glielmo (II), tuttavia giunse con sollecitudine a Roma nel mese
di agosto e si accampò nei pressi della chiesa di San Pietro. I Ro-
mani non poterono resistergli sia per la morte dei loro congiun-
ti, sia perché molti di loro erano stati catturati dall'imperatore.

Perciò Federico (D, approfittando dell'occasione, invase a ma-
no armata e con violenza la chiesa di San Pietro. Fece incendia-
re il portico che si trovava davanti alla basilica, introdusse in
chiesa Guido di Crema e gli fece cantare la messa. Saputo ciò, pa-
pa Alessandro (IID), il quale dimorava allora nella torre Cartula-
ria, uscì da Roma con l'abito da pellegrino insieme a poche per-
sone e giunse fino a Gaeta da dove, assunto l'abito pontificale,
arrivò a Benevento, i cui cittadini l'accolsero con onore. Dio
puni poi con un adeguato castigo l'offesa arrecata all'apostolo
Pietro e alla sua chiesa, infatti una moria incontenibile colpì l'e-
sercito dell'imperatore, cosicché morirono in breve tempo il
cancelliere Rainaldo, Carlo, figlio di Corrado, molti nobili e la
maggior parte dell'esercito. L'imperatore, vedendo ciò e ricono-
scendo palesemente la vendetta divina, lasciato a Roma il prefet-
to, ritornò con pochi, triste e dolente, in Germania.


Annali di Romualdo II, arcivescovo salernitano 67

 

omonimo e governarono per sedici anni, dopo i quali governo
per tre anni il figlio del precedente Costantino (VII), Romano
(II), che associò a sua volta il figlio Basilio e dopo di loro resse
l'impero Niceforo (II) per sei anni.

In questo periodo gli Ungari entrarono per la seconda volta
in Puglia e ne conservarono il dominio per nove anni.

Nel frattempo, dopo la morte di papa Giovanni (X), papa Leo-
ne (VI) si insediò per sei mesi. A lui successe Stefano (VIII), che
governò la Chiesa Romana per due anni ed un mese. A costui
successe Giovanni (XI), che era figlio di papa Sergio, e sedette
sulla cattedra episcopale per quattro anni e dieci mesi.A lui suc-
cesse Leone (VII), che pontificò per quattro anni e sei mesi. In
seguito Stefano (IX) durò in carica tre anni e quattro mesi, a lui
successe Marino (II) e rimase al soglio pontificio per tre anni e
sei mesi. Dopo la sua morte Agapito (II) governò la Chiesa Ro-
mana per dieci anni e sette mesi e infine gli successe Giovanni
(XII) per nove anni e tre mesi.

Anno del Signore 954. Il corpo del beato Matteo, apostolo ed
evangelista, fu trasferito dalla città di Pesto in Bricia, a Salerno
mentre regnava il principe Gisulfo. Invece in Gallia Carlo, fratel-
lo di Lotario, re dei Franchi, più giovane di lui, invecchiò (non oc-
cupandosi del governo), ma delle sue faccende private.

Ugo il Grande ebbe tre figli: Ottone, Ugo ed Enrico, nati dalla
figlia di Ottone I, re dei Sassoni; e così, defunto Ugo il Grande gli
successe il figlio Ottone, che non molto tempo dopo morì, e suo
fratello Ugo fu nominato duca del re dei Franchi; anche Enrico
fu duca del re dei Burgundi. Nello stesso tempo Lotario, re dei
Franchi, radunando un esercito assai numeroso, pose di nuovo
sotto il suo potere il regno di Lotaringia. Sentendo ciò Ottone I,
re dei Sassoni, che allora risiedeva ad Aquisgrana, abbandonato il
palazzo di cui si era impossessato, fuggi. Subito radunò un eser-
cito ed attaccò Parigi, dove fu ucciso suo nipote, insieme a molti
altri guerrieri, alle porte della città, dopo che era stato incendia-
to il suburbio. Ma il re Lotario li attaccò e li inseguì per tre gior-
ni e per tre notti, fino al fiume che scorre presso le Ardenne, da
dove, annientata una moltitudine di nemici, ritornò vittorioso in
Francia. Dopo questi fatti Ottone (I) decise di non attaccare più
la Francia.


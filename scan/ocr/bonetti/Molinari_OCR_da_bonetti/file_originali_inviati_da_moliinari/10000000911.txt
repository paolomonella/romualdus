Annali di Romualdo II, arcivescovo salernitano 243

 

vano avuto riguardo più per l'onore e per gli interessi di papa
Alessandro, che per la dignità dell'impero. Perciò ordinò loro di
tornare dal pontefice e di dirgli con fermezza da parte sua che
egli avrebbe fatto volentieri la pace con il papa e con la Chiesa,
ma che rifiutava le tregue con il re di Sicilia e con i Lombardi.

Gli ambasciatori, giungendo dal papa, gli esposero tutto in
modo ordinato, così come era stato loro comandato dall'impera-
tore. Dopo la loro partenza, l'imperatore inviò a Venezia il can-
celliere minore Gotifredo, con il vescovo di Clermont e con l'a-
bate di Bonavalle, ordinando loro che all'insaputa del cancellie-
re Cristiano e dei suoi collaboratori, con precauzione e in priva-
to, facessero capire al papa che il sovrano per compiacerlo sa-
rebbe stato disposto a concedere al re di Sicilia una pace di quin-
dici anni ed ai Lombardi una tregua di sei anni, se il papa avesse
acconsentito ad una sua richiesta. Voleva che quest'ultima fosse
celata al pontefice, ma desiderava che fosse riferita in modo dili-
gente a due cardinali, che egli stesso aveva scelto, con questa
condizione: se i cardinali eletti, conosciuta la richiesta, avessero
consigliato il papa di soddisfarla, il sovrano l'avrebbe immedia-
tamente posta in atto.

Pertanto per ordine del papa, Ubaldo vescovo di Ostia e il car-
dinale Teodino furono designati per questo scopo; ad essi i ple-
nipotenziari imperiali in privato e con astuzia esposero la richie-
sta del sovrano. I cardinali, conosciutala, suggerirono al pontefi-
ce di acconsentire alla domanda dell'imperatore, ma papa Ales-
sandro, uomo prudente ed accorto, cominciò a rimuginare con
animo dubbioso su quale fosse la natura di quella richiesta miste-
riosa ed a sospettare inganni e trappole da parte dei Tedeschi.
Per la qual cosa, di proposito, decise di mutare parere, asserì in-
fatti che non si addiceva alla autorità apostolica acconsentire ad
una petizione sconosciuta. Aggiunse inoltre che non era possi-
bile esprimere un parere favorevole su una cosa dubbia ed incer-
ta, ma se essi avessero voluto manifestargliela lealmente e se la
domanda non fosse stata contraria all'onore di Dio e a danno
della Chiesa, volentieri l'avrebbe esaudita. Sentito cio il vicecan-
celliere Gotifredo ritornò sdegnato dall'imperatore. Il vescovo di
Clermont con l'abate di Bonavalle, che erano rimasti in quel luo-
go, vedendo che non avrebbero potuto ottenere una risposta dal


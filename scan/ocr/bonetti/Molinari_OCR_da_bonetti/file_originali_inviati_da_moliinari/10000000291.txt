Annali di Romualdo II, arcivescovo salernitano 121

 

conquista, utilizzando come si narra i cavalieri ed una truppa
considerevole di 120 fanti, audacemente si diressero verso il
fiume Bradano. II conte Alessandro assalendoli con i suoi li ridus-
se di numero e li sconfisse in modo tale che Tancredi e Goffredo
Bretone si liberarono dall'attacco fuggendo. La regina e Umfredo
con molti altri cavalieri furono catturati e tutti i loro beni furo-
no depredati e saccheggiati. La regina fu condotta in prigione
nella città di Matera, e dopo essere stata trattenuta per un certo
periodo di tempo, fu rilasciata sotto giuramento di ritornare a
Matera in prigionia del conte Alessandro, ma non lo fece. Anzi
nel mese di maggio con 200 cavalieri e una moltitudine di fanti
devastò la terra del conte di Bari Alessandro."

Anno dell'incarnazione del Signore 1117, indizione 10. Nel
mese di aprile sui territori italiani della Venezia, della Liguria, del-
l'Emilia e dell'Italia centrale e anche nella Gallia Transalpina, le
case e numerosi edifici, insieme con le chiese, crollarono colpi»
ti da un potente terremoto e schiacciarono molti uomini. Nello
stesso anno il 16 luglio, di lunedì, la luna nel segno dell'acquario
ebbe un'eclissi dall'ottava ora di notte fino al mattutino.

Anno dall'incarnazione del Signore 1118, indizione 11. Il gior-
no 11 dicembre, di mercoledì, la luna nel segno dei gemelli subi
un'eclissi dalla quinta ora sino alla nona ora della notte. Duran-
te lo stesso mese di dicembre dopo il tramonto fino alla terza
ora della notte il cielo apparve rosso quasi di fuoco, da setten-
trione fino a meridione; nel mese seguente, a gennaio, papa Pa-
squale (II) mori a Roma. Giovanni, della stirpe dei Caetani, che
era stato diacono e cancelliere della Chiesa Romana, fu eletto dal
clero e dal popolo romano alla carica pontificia e fu chiamato
papa Gelasio (II). Costui, prima di essere ordinato, a causa della
venuta di Enrico (V), imperatore dei Germani, che era giunto di
sorpresa a Roma, fuggi nella città di Gaeta ed ivi fu ordinato e
consacrato dai cardinali che lo seguirono; aveva rifiutato infatti
l'assenso e la comunione con il predetto imperatore. L'impera-
tore d'altra parte vedendo ciò, convocato il popolo romano con
alcuni chierici, ordinò di eleggere alla carica di sommo pontefi-
ce un tale di nome Burdino, al quale fu imposto il nome di Gre-
gorio (VIII) e risiedette nella chiesa di San Pietro. Questo Bur-
dino prima era stato arcidiacono nella chiesa di Toledo in Spa-


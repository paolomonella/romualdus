Annali di Romualdo II, arcivescovo salernitano 179

 

le sorelle, suo fratello e che fossero sequestrati tutti i loro beni.

Dopo questi fatti, pregato da molti, accolse comunque sotto
la sua protezione Matteo Bonello. I baroni e molti del popolo,
che in questa vicenda erano stati compagni di Matteo, sapendo
che il re conosceva questo fatto e ne era dispiaciuto, comincia»
rono a temere che il sovrano, colta l'opportunità, si vendicasse
su di loro con crudeltà. Perciò iniziarono tra loro e con altri a
decidere segretamente in che modo dovessero catturare il re o
come condannarlo a morte. E così fecero. Durante il giovedì di
Quaresima, mentre il re si recava ad ascoltare la Messa, con- il
consenso del castellano e dei servitori, furono aperte le carceri
ed il conte Guglielmo di Principato, Riccardo di Mandra, Alessan:-
dro Monaco e molti altri prigionieri, uscendo subito dal carcere,
prese le armi, incominciarono ad assalire il palazzo. Ai prigionie-
ri si unirono molti alleati della congiura e molti popolani, i quali
li aiutarono a conquistare il palazzo. Il re, che era totalmente
inconsapevole del fatto, rimasto sbalordito per un avvenimento
così repentino, si affacciò alla finestra della torre Pisana e comin-
ciò a chiamare in suo soccorso coloro che passavano di lì. Poi-
ché non c'era nessuno che lo soccorresse, senza alcuna difesa il
palazzo fu conquistato e saccheggiato in gran parte (dai congiu-
rati). Il sovrano stesso fu preso ed incarcerato, anche la regina
con i suoi figli fu rinchiusa in una stanza senza subire violenza.
I prigionieri, fatto salire su un cavallo il duca di Puglia Ruggero,
figlio del re, lo condussero per tutta la città di Palermo, volendo
con ciò sedare il tumulto popolare. Dopo questi eventi, giun-
gendo la notte, i prigionieri chiusero il palazzo e non permisero
che qualcuno entrasse senza il loro consenso. Fattosi giorno, di
venerdì, di nuovo fecero cavalcare il duca Ruggero per la città.
Nel frattempo si erano verificati scontri accaniti tra Saraceni e
Cristiani, nei quali molti dei primi rimasero uccisi e vennero spo-
gliati. Nella notte seguente, di sabato, Guglielmo, conte di Prin-
cipato, e Tancredi, conte di Lecce, con alcuni altri si recarono
speditamente da Matteo Bonello, il quale era stato capo della
congiura, e si trovava a Mistretta, per spingerlo con la sua gente
a Palermo; temevano infatti, come avvenne, che se avessero indu-
giato, il sovrano, catturato ingiustamente, sarebbe stato strappa-
to dalle loro mani con l'aiuto del popolo.


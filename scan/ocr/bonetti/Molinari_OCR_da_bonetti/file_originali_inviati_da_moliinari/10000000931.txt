Annali di Romualdo II, arcivescovo salernitano 247

 

più vicino, affinché con uno scambio sollecito dei vostri e dei
suoi valenti ambasciatori, con l'aiuto del Signore, la pace intra-
presa possa subito essere conclusa".

Il papa, consigliatosi con gli ambasciatori del re di Sicilia e
con i Lombardi, rispose cosi: "A noi piace moltissimo che l'impe-
ratore con pochi dei suoi venga a Chioggia, la quale dista da Ve-
nezia quindici miglia, ma a questa condizione, che voi facciate
giurare sulla vostra anima che dopo essere giunto in quel luogo
non procederà oltre senza il nostro ordine e il nostro permesso."
Prestato il giuramento in questo modo, l'arcivescovo di Colonia
ando con alcuni altri dall'imperatore a Cesena e lo condusse fi-
no a Chioggia con i suoi. Alcuni cittadini veneti, appartenenti al
popolo, saputo dell'arrivo dell'imperatore, recatisi da lui, inco-
minciarono a suggerirgli con zelo di entrare sicuro in Venezia
senza l'ordine ed il permesso del papa, promettendo fermamen-
te che mediante il loro consiglio ed aiuto avrebbe trattato a suo
piacere la pace con la Chiesa e con i Lombardi.

L'imperatore, acconsentendo un po' alle loro richieste, impo-
se loro di confermare le parole con i fatti, prodigandosi per in-
durre con cautela e saggezza tutto il popolo alla conclusione di
questa trattativa. Papa Alessandro, udendo che l'imperatore era
giunto a Chioggia, gli inviò Guglielmo di Pavia, vescovo di Porto,
Giovanni Napoletano, Teodino e Pietro di Bona, preti-cardinali,
Giacinto diacono-cardinale, insieme con il cancelliere Cristiano
ed altri Tedeschi, che erano mediatori di pace; essi avevano il
compito di dirgli che con il suo benestare, il papa avrebbe invia-
to a Chioggia gli ambasciatori del re di Sicilia ed alcuni Lom-
bardi, affinché alla loro presenza l'imperatore facesse giurare sul-
la sua anima, tramite i suoi principi, che avrebbe osservato fer-
mamente la pace con la Chiesa e con il re di Sicilia per quindici
anni e la tregua con i Lombardi per sei anni. Fatto questo avreb-
be potuto entrare sicuro a Venezia per ricevere senza indugio la
sua benedizione e grazia. L'imperatore, poiché aveva in un certo
modo prestato orecchio alle parole dei Veneziani ed aspettava di
giorno in giorno le loro risposte, cominciò a rispondere ai car-
dinali sull'argomento della pace come se fosse qualcosa di nuo-
vo ed a lui sconosciuto e incominciò a rinviare di giorno in gior-
no, dopo lunghe consultazioni, le sue risposte. Resisi conto di


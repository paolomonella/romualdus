Annali di Romualdo II, arcivescovo salernitano 187

 

mania con Ottaviano. Quest'ultimo, rimasto per un po' in Germa-
nia, poiché non venne accolto con riguardo dai Tedeschi, sce-
se in Italia, e giungendo a Lucca vi rimase fino al termine della
sua vita.

Mentre papa Alessandro (III) dimorava a Savignac-les-Eglises
(Perigueux), per primo venne da lui Enrico (II) re d'Inghilterra
e con tutti i suoi sudditi lo riconobbe come signore e padre. Do-
po di che il re di Francia, ricevendolo con tutta la Chiesa Galli-
cana come pontefice universale, lo accompagnò con onore fino
a Parigi. Papa Alessandro, riunendo il sovrano di Francia e d'In-
ghilterra, riaffermo tra loro la pace e la concordia e dopo poco
tempo celebrò il concilio universale di Tours, nel quale si riuni-
rono arcivescovi, vescovi, abati d'Inghilterra, di Scozia, d'Irlanda,
di Spagna e di tutta la Gallia.

In quel tempo un tale Corrado, nobile chierico d'Alamannia
e consanguineo dell'imperatore, il quale era stato eletto vescovo
della Chiesa di Magonza, non volendo acconsentire allo scisma
di Ottaviano e dell'imperatore, abbandonando la sua Chiesa, al-
l'insaputa di Federico I, si recò velocemente in Francia da papa
Alessandro, che lo accolse molto benevolmente e lo condusse
con sé a Roma. In seguito lo promosse cardinale e vescovo di Sa-
bina, alla fine arcivescovo di Magonza. Udito ciò, l'imperatore in
preda all'ira, fece eleggere come arcivescovo di Magonza il suo
cancelliere Cristiano e lo fece consacrare dai suoi suffraganei.
Mentre papa Alessandro dimorava in Francia e nelle Chiese di
Dio disponeva dei diritti ecclesiastici, Ottaviano morì a Lucca. A
lui successe Guido di Crema per autorità di Rainaldo, cancellie-
re dell'imperatore, e dai suoi fu chiamato Pasquale (III).

Re Guglielmo, sedata la Sicilia, radunato l'esercito per mare e
per terra si recò in Puglia e subito prese con le armi Taverna
(presso Catanzaro) e la distrusse. Di lì giungendo a Taranto la as-
sedio e se ne impadronì realizzando la più grande vendetta con-
tro i suoi traditori. Dopo di che diresse l'esercito verso la parte
marittima della Puglia. Apprese queste notizie il conte Roberto,
che si trovava a Salpi con il suo esercito, temendo che i baroni
di Puglia lo abbandonassero come al solito, ritornò in Abruzzo.
Saputo cio re Guglielmo lo fece inseguire da Riccardo di Saia
con un poderoso esercito. Tuttavia prima che egli giungesse, il


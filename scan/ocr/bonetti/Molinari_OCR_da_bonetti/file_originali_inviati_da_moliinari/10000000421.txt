Annali di Romualdo II, arcivescovo salernitano 147

 

la documentazione necessaria, la controversia non pote essere
pienamente risolta. Pertanto pervennero di comune accordo a
questa decisione: il pontefice e l'imperatore avrebbero conces-
so, per mezzo dell'investitura con il vessillo, il ducato di Puglia
al conte Rainolfo e successivamente con opportunità di tempo
e di luogo avrebbero risolto con giustizia la controversia, mostra-
ti ed esibiti da ambedue le parti i documenti necessari. E così fu
fatto: infatti il papa prese il vessillo dalla parte superiore, l'impe-
ratore da quella inferiore e insieme investirono il conte Rainolfo
del ducato di Puglia. Fatto questo l'imperatore ritornò in Germa-
nia e Innocenzo (II) a Roma, dove fu accolto con onore dai Fran-
gipane e da altri nobili. Dopo pochi giorni Anacleto (II) mori. Re
Ruggero, sentendo che il papa e l'imperatore si erano allontana-
ti, raccolti i suoi 400 cavalieri che erano giunti da Salerno, dive-
nuto più forte, arrivò subito nella città e fu accolto da quei cit-
tadini con grandissima devozione. Senza altri indugi assediò,
espugno e distrusse Nocera, riacquistò con forza tutta la Terra di
Lavoro; conquistò a fil di spada Capua e la bruciò. Poi patteggio
con Sergio, capo della cavalleria napoletana, e lo portò con sé in
guerra. Dirigendo quindi le sue milizie verso la Puglia, recuperò
tutta la terra di Benevento e la Capitanata. Sentite queste notizie
il conte Rainolfo, che si faceva chiamare duca, dopo aver raduna-
to un esercito di cavalieri, con molta gente delle città marinare, gli
andò incontro con tutte le sue forze presso Ragnano.

Benché si fosse trattato a lungo, con la mediazione di Bernardo
di Chiaravalle, per stipulare la pace tra loro, poiché questa non si
era potuta raggiungere per i propri peccati, sorse tra questi una
guerra accanita. Il duca Ruggero, figlio del predetto re, che si era
posto tra le prime schiere dei combattenti, debellò con coraggio
le schiere nemiche che gli si opponevano e le mise in fuga fino a
Siponto. Il re, che era nelle ultime e più forti file dell'esercito, con
i cavalieri stanchi, fu messo in fuga ed allora molte migliaia di
uomini furono presi ed uccisi. Lo stesso Sergio capo dei cavalieri
napoletani, mori ferito da un colpo di spada. Il re, cavalcando tutta
la notte, giunse a Salerno e fu accolto con riverenza, secondo la
solita usanza dagli abitanti di quella città.

Ed egli dimorando un po' in quel luogo fornì di cavalieri e di
fanti le sue città ed i castelli. Guglielmo, di origine ravennate e


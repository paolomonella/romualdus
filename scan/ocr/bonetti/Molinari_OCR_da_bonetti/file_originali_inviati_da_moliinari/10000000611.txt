Annali di Romualdo II, arcivescovo salernitano 185

 

Frattanto papa Alessandro, dopo aver dimorato per un po' di
tempo ad Anagni e a Terracina, per suggerimento di Villano, arci-
vescovo di Pisa, il quale era giunto da lui con una galea, raccolte
anche le galee regie, andò a Genova con i cardinali e fu accolto
dai Genovesi con grandissima devozione. Quindi con le loro ga-
lee si recò in Provenza. Ottaviano che dimorava presso Segni, sa-
puto della partenza di Alessandro, venne in Lombardia dall'im-
peratore, il quale lo accolse con grandi onori. L'imperatore radu-
nato in modo solenne un consiglio di vescovi a Pavia, riconobbe
come papa cattolico Ottaviano, detto Vittore (ITV), promettendo
pubblicamente e legalmente che né egli, né i suoi successori -
avrebbero d'ora in poi obbedito ad Alessandro (III) o ai suoi suc-
cessori.

L'imperatore poi, avendo per un quinquennio attaccato Mi-
lano e non avendola potuta espugnare, perché difesa da cittadi-
ni bellicosi, finalmente raggiunse con loro un accordo, promet-
tendo di lasciare integra la città ed illesi i cittadini con i loro
beni. Dimenticatosi però della sua promessa, distrusse quella cit-
tà e ordinò che i cittadini espulsi dimorassero nei casali. Ottenu-
ta questa vittoria, l'imperatore cominciò a disporre a suo piaci-
mento della Lombardia; a nominare ministri e ufficiali regi nei
castelli e nella città, a riscuotere regalie e tributi, a ridurre in suo
potere gran parte della Lombardia. Così i Lombardi, che tra le
altre genti fruivano in modo singolare della libertà, per gelosia
verso Milano andarono in rovina insieme alla stessa città e sot-
tostarono miseramente alla servitù dei Tedeschi. Sentendo l'im-
peratore che papa Alessandro (III) si era diretto in Francia, te-
mendo che fosse accolto da quel sovrano, gli mandò frettolosa-
mente un ambasciatore, per chiedergli un incontro presso Di-
gione, affinché con il giudizio di ecclesiastici potessero definire
che cosa si doveva fare nei confronti di papa Alessandro e di Vit-
tore. Questa proposta piacque talmente a Luigi (VII), re di Fran-
cia, che egli nel giorno stabilito giunse nel luogo convenuto con
pochi cavalieri, ma non vi trovò l'imperatore. Il giorno seguente
quest'ultimo provvide a recarsi nello stesso luogo con un gran
numero di cavalieri e fanti, in compagnia di Ottaviano. Il re di
Francia, avendo saputo ciò e temendo qualche inganno, rifiu-
to di incontrarlo. Perciò l'imperatore indignato ritornò in Ger-


Annali di Romualdo II, arcivescovo salernitano 253

 

scordandovi del vostro giuramento e della promessa, mentre
non è ancora stata disposta e sottoscritta la pace, chiamate con-
tro la volontà del papa l'imperatore in questa città senza averlo
fatto prima giurare; e così la pace della Chiesa e del re nostro si-
gnore è impedita per opera vostra. Sappiate in verità che noi
non aspetteremo l'arrivo dell'imperatore in città, ma domani ri-
tornando a casa avremo cura di esporre al nostro re come vi
preoccupiate di ricambiare con molti mali e danni i grandissimi
e numerosi benefici, che la liberalità regia vi ha distribuito".

Ascoltato questo discorso il doge benevolmente rispose:"No-
tiamo che voi siete indignati e sappiamo che lo siete contro di
noi, sopportiamo questo di malanimo e lo tolleriamo con molto
fastidio. Noi infatti, che amiamo con tutto il cuore il vostro re e
per il suo onore e il suo vantaggio non esitiamo a rischiare noi
stessi e le nostre cose, non vogliamo non solo provocare l'ira in
voi, che siete i grandi e sommi principi del suo regno, ma nem-
meno quella del meno importante dei suoi sudditi. Poiché cre-
devamo che tra lui e l'imperatore si fosse stabilita la pace, abbia-
mo voluto che nella nostra città avvenisse la conclusione della
pace del re nostro amico. Perciò non vi concediamo il permes-
so di partire, ma invochiamo affettuosamente la vostra saggezza
affinché aspettiate senza alcun timore l'arrivo dell'imperatore,
sicuri come se foste a casa vostra".

Il doge rispose in tal modo non perché a lui e agli altri saggi
dispiacesse l'arrivo dell'imperatore, ma perché temeva la plebe
e aveva molta paura del tumulto popolare.

Gli ambasciatori del re, ascoltate quelle parole, alzandosi con
indignazione dissero: "Noi non venimmo qui con il vostro per-
messo, né partiremo con il vostro beneplacito, ma domani ci
metteremo in cammino e faremo in modo di vendicare l'offesa
arrecata al nostro re, non con le parole, ma con i fatti". Tornati
alle loro case ordinarono che fossero subito preparate le galee,
che venissero suonate le trombe e che fossero portate sulle ga-
lee le armi e le suppellettili. Non appena un tale fatto fu divulga-
to a Venezia, un grandissimo timore pervase i Veneziani. Temeva-
no infatti che, se gli ambasciatori del re fossero partiti indignati,
il sovrano per tale ragione avrebbe fatto catturare e imprigiona»
re i Veneziani che erano sul suo territorio. Per questo motivo una


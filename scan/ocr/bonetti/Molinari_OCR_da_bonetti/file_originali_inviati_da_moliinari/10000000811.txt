Annali di Romualdo II, arcivescovo salernitano 223

 

quello delle altre città, s'accordarono con l'imperatore dopo
aver dimenticato le promesse ed il giuramento che avevano fatto
alle altre città, che dissentivano e si opponevano. Quindi furono
considerati vili e traditori dal papa e da tutti coloro che udirono
questo fatto. II papa, prima di intraprendere il viaggio, mandò i
suoi ambasciatori al re Guglielmo in Sicilia, perché inviasse alcu-
ni nobili della sua curia, i quali insieme a lui, in nome del re, in-
tervenissero a quella trattativa di pace. Alessandro (III) infatti
aveva deciso con fermezza di non pacificarsi con l'imperatore
senza re Guglielmo, il quale, come era stato il difensore della
Chiesa nella tribolazione, doveva pure divenire parte attiva nella
stipulazione della pace ecclesiastica ed essere suo alleato.

Allora re Guglielmo ordinò con sue lettere che andassero, co-
me ambasciatori, Romualdo II, arcivescovo salernitano, e Rugge-
ro, conte di Andria, gran contestabile e maestro giustiziere di tut-
ta la Puglia e della Terra di Lavoro, perché onorevolmente prepa-
rati si recassero in Lombardia con il papa e come rappresentan-
ti del re intervenissero al trattato con l'imperatore per ristabili-
re la pace.

Nel frattempo papa Alessandro, incamminandosi da Anagni,
attraverso la Terra di Lavoro giunse a Benevento e dimoro nella
città da Natale fino all'Epifania. Quindi, attraverso Troia e Sipon-
to, giunse a Vieste e si fece precedere per via terra da Guglielmo,
vescovo di Porto, da Giacinto, cardinale di Santa Maria di Scola
Greca e da altri cardinali, poiché questi temevano la navigazione
per le mareggiate e le tempeste. Dopo che furono usciti dalla ter-
ra d'Abruzzo e dai confini del regno il cancelliere Cristiano li ac-
compagnò attraverso la Marca fino a Ravenna dall'imperatore.
Questi li accolse con gentilezza e come conveniva attribuì loro
onore e riverenza. Papa Alessandro poi, insieme con Manfredo,
vescovo di Preneste, e con i cardinali Giovanni di Napoli, Ugone
di Bologna, Bosone e Cencio Capello e con gli ambasciatori regi,
dopo aver sostato a Vieste, a causa della tempesta, fino al mer-
coledì, poiché cominciava la Quaresima, cioè il nono giorno del
mese di marzo, con undici galee intrapresero la navigazione nel
mare Adriatico e nella domenica successiva arrivarono a Zara,
dove furono ricevuti molto onorevolmente dall'arcivescovo e
dai vescovi di quella regione, dal conte e dal popolo della città.


Annali di Romualdo II, arcivescovo salernitano 165

 

i suoi impegni secolari, si prodigava per convertire in ogni modo
Giudei e Saraceni alla fede cristiana e quando li aveva convertiti
conferiva loro molti doni e ciò di cui avevano bisogno. Volle edi-
ficare per maggior parte, con il suo denaro, la chiesa di San
Nicola di Messina, benché non abbia potuto portare a termine la
costruzione durante la sua vita. In memoria del suo nome fece
apporre anche un paliotto d'argento a sue spese a Salerno da-
vanti all'altare di San Matteo e tutte le volte che giungeva a Sa-
lerno dalla Sicilia, secondo l'usanza, offriva alla chiesa salernita-
na un pallio o due. Ma, poiché è negato ai grandi di vivere a lun-
go, per i peccati del suo regno intero, il gloriosissimo re Ruggero
dopo tante vittorie e trionfi morì di febbre a Palermo e fu sep-
pellito nell'arcivescovado di quella stessa città dopo 58 anni di
vita, 2 mesi e 5 giorni, il 27° giorno di febbraio, nel 24° anno di
regno, nell'anno del Signore 1152, indizione 1.

Re Ruggero fu una persona aitante, corpulenta, di aspetto leo-
nino, di voce piuttosto roca, sapiente, provvido, pronto nel deci-
dere, acuto di ingegno, di grandi progetti; si serviva più dell'in-
telligenza che della forza. Fu molto sollecito nell'acquistare ric-
chezza e molto prodigo nello spendere. Era fiero in pubblico, be-
nevolo in privato, dispensava onori e premi ai suoi fedeli, inflig-
geva offese e supplizi agli infedeli. Ai suoi sudditi ispirava più ter-
rore che amore, intimoriva e spaventava Greci e Saraceni.

Morto re Ruggero, gli succedette nell'amministrazione del re-
gno il figlio Guglielmo, che aveva governato col padre per 2 anni
e 10 mesi. Convocati dopo la morte del padre i più potenti del
regno, fu solennemente incoronato nella Pasqua ormai vicina ed
in quell'assemblea era presente Roberto di Bassavilla, conte di
Conversano, fratello consobrino del re. A costui il re Guglielmo
concesse la contea di Loritello e lo mando in Puglia con onore.
Poi nominò grande ammiraglio il cancelliere Maione, con il con-
siglio e la saggezza del quale trattava principalmente le faccen-
de governative. Frattanto morì papa Anastasio (IV), nel quinto an-
no di pontificato, verso Natale, nell'anno 1154.A lui successe Ni-
colò, di origine inglese, prima canonico regolare ed abate di San
Rufo, poi vescovo di Albano, il quale fu chiamato Adriano (IV). Sa-
puto questo, re Guglielmo gli inviò ambasciatori per trattare la


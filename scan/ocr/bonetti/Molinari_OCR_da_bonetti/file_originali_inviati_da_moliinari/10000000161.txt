Annali di Romualdo II, arcivescovo salernitano 95

 

"Nell'anno dall'incarnazione del Signore 1076, indizione 15,
Roberto il Guiscardo catturò il principe Gisolfo, che costretto
dalla fame si consegnò al medesimo duca e gli cedette la torre
maggiore, nella quale si era nascosto. Nella stessa città (Salerno)
il duca costruì una chiesa dedicata a San Matteo apostolo ed
evangelista. Anche in Palermo edificò una chiesa, dedicata alla
genitrice di Dio e sempre vergine Maria, nel primo anno della
conquista di Salerno. Il duca Roberto assediò Benevento e la at-
taccò con forza. Se il pontefice romano, al quale ubbidiva, non lo
avesse proibito al duca, egli non avrebbe mai desistito dall'im-
presa finché non se ne fosse impossessato. In modo simile anche
il principe Riccardo assediò Napoli nello stesso anno, attaccan-
do in modo virile da ogni parte la città per poterla prendere con
la forza. Ma nello stesso anno in quell'assedio il principe morì
nel ventesimo anno del suo principato, indizione 1. Questi era di
alta statura, di animo forte, di ingegno arguto, celebre per la mu-
nificenza, mansueto e ben disposto nei confronti di chi gli era
devoto e fedele, ma assai terribile con i ribelli ed i traditori. Gli
successe il figlio Giordano. Egli prese in moglie la figlia del prin-
cipe di Salerno, Guaimaro, dalla quale ebbe i figli: Riccardo, Ro-
berto e Giordano" In quell'anno Salerno fu assediata dal du-
ca Roberto e fu da lui conquistata.

Anno del Signore 1079, indizione 2.A Costantinopoli, Michele
(VID), figlio dell'imperatore Costantino (X), nell'ottavo anno del
suo impero fu espulso con i figli: Michele, Andronico e Costan:-
tino. Niceforo (III) Botoniate si impadroni del potere. "Durante
lo stesso anno il duca Roberto, assediando Trivico, prese la città
stessa ed ivi, dopo aver catturato suo nipote Gradilone, lo fece
accecare per il fatto che egli e la maggior parte dei baroni ribel-
li si erano opposti a lui. I restanti, scossi dalla paura, gli si sotto-
misero.

Nello stesso anno fu rimosso il corpo di san Canione dal luo-
go in cui una volta si trovava, per opera dell'arcivescovo Arnal-
do, e venne collocato gloriosamente nella chiesa di Maria geni-
trice di Dio, di nuova costruzione."

Anno dall'incarnazione del Verbo 1080, indizione 3. Il duca
Roberto il Guiscardo conquistò Spinazzola. Pochi giorni dopo il
duca stesso conquistò Otranto e Taranto. In quei giorni giunse


Annali di Romualdo II, arcivescovo salernitano 221

 

offesa all'imperatore venisse presa dagli infedeli. Essi tuttavia,
dopo averla conservata con grande rispetto, fatta la tregua, la ri-
consegnarono onorevolmente al sovrano bizantino.

Frattanto re Guglielmo, su consiglio di papa Alessandro (III),
mando in Inghilterra, a re Enrico (II, Elia, vescovo eletto di Troia,
Arnolfo, vescovo di Capaccio, e Florio di Camerota, giustiziere
regio, perché gli desse in moglie la figlia minore Giovanna. En-
rico (II), accettando di buon grado i consigli di papa Alessandro
e dei suoi principi, acconsenti con piacere alla richiesta del so-
vrano ed inviò sua figlia fino a Sant'Egidio in compagnia degli am-
basciatori regi e dei suoi principi. Saputo ciò, re Guglielmo man-
dò ad incontrarla con venticinque galee, Alfano, arcivescovo di
Capua, Riccardo, vescovo di Siracusa, e Roberto, conte di Caser-
ta. Essi, giunti a Sant'Egidio, dopo aver fatto salire su una galea la
figlia del re, la condussero a Napoli. Tuttavia, poiché la fanciulla,
non abituata alla navigazione, soffriva il mal di mare, celebrato a
Napoli il Natale del Signore, giunse a Palermo, attraverso Salerno
e la Calabria, dove fu accolta da re Guglielmo e dai nobili della
sua curia in modo molto onorevole, così come le si conveniva.
Re Guglielmo (II), convocati poi gli uomini più nobili della Sici-
lia e una grande moltitudine di popolo, sposò nella sua cappella
la figlia del re d'Inghilterra e dopo essersi fatto gloriosamente
incoronare con lei celebrò solenni nozze nell'anno dell'incarna-
zione del Signore 1176, nel mese di febbraio, indizione 10.

Papa Alessandro,che aveva intenzione di andare in Lombar-
dia, prima della festività di Natale inviò a precederlo Ubaldo, ve-
scovo di Ostia, e il cardinale Rainerio, perché, su consiglio dei
Lombardi, ricevessero dall'imperatore l'assicurazione che il pa-
pa potesse recarsi in Lombardia senza danno, con tutto il segui-
to e con chiunque volesse recarsi da lui. Al loro arrivo, l'impera-
tore li accolse con onore e alla loro presenza e a quella dei Lom-
bardi fu stipulata la tregua e furono offerte garanzie. Fu tutto or-
dinato e disposto con l'assenso di entrambe le parti per trattare
a Bologna l'accordo di pace.

Intanto i Cremonesi e gli abitanti di Tortona, avendo udito
che il papa sarebbe venuto in Lombardia per favorire la pace tra
l'imperatore ed i Lombardi, credendo di poter anticipare gli altri
e perciò di poter chiedere un trattamento di favore superiore a


Annali di Romualdo II, arcivescovo salernitano 259

 

papa Alessandro non lo avesse ordinato. Quando ciò che era sta-
to detto e fatto a Venezia giunse alle orecchie dell'imperatore,
che dimorava presso Chioggia, egli deluso nella speranza e nel
progetto, cominciò ad attenuare il suo rigore ed a rispondere
con maggiore benevolenza sulla pace ai cardinali presenti. Il
cancelliere e gli altri principi ecclesiastici, che desideravano
moltissimo concludere la pace, dimostrando libertà di pensiero,
dissero a viva voce all'imperatore "Ben deve ricordare la vostra
maestà imperiale che alcuni di noi andarono per vostro coman-
do ad Anagni e trattarono con papa Alessandro la pace tra la
Chiesa e l'Impero, e la pace con il re di Sicilia e con i Lombardi.
Ed egli, da uomo santo, desideroso ed amante della pace, su no-
stro consiglio ed esortazione abbandonando la Campania entrò
a Venezia pronto ad effettuare con fermezza ciò che aveva pro-
messo per il bene della pace. Voi invece, come crediamo, per
suggerimento di uomini malvagi volete recedere dal nostro con-
siglio e deviare dal proposito di pace. Noi, costretti dal debito,
con il quale siamo vincolati all'impero, siamo pronti ad obbedir-
vi, come ad un signore, nelle cose temporali ed a garantirvi il so-
lito servizio per le regalie, che possediamo. Ma poiché voi siete
il signore dei nostri corpi e non delle nostre anime, non voglia-
mo per causa vostra perdere le nostre anime ed anteporre le
questioni terrene a quelle celesti. Perciò sappia la discrezione
imperiale che noi riconosciamo per tutto il resto Alessandro co-
me papa cattolico e a lui obbediamo come al padre nelle que-
stioni spirituali. Non vogliamo adorare assolutamente l'idolo che
ergeste in Toscana, cioè l'antipapa".

Udite quelle parole l'imperatore, per opera di colui che piega
e umilia il cuore dei principi come vuole e quando vuole, depo-
sta la ferocia leonina, divenne mansueto come un agnello e ri-
spose loro umilmente e benevolmente, dicendo: "Sappia la vo-
stra fedeltà, dilettissimi, che non voglio abbandonare il vostro
consiglio ed evitare la conclusione di una pace trattata per mez-
zo vostro, anzi voglio fermamente osservare tutto ciò che è stato
disposto dalla vostra decisione. Affinché dai vostri cuori sia
escluso intorno a ciò ogni scrupolo di dubbio, ordiniamo al con-
te Enrico di Diessa, qui presente, di recarsi con voi e con i car-
dinali a Venezia e di giurare sulla mia anima davanti al papa che


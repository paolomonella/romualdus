Annali di Romualdo II, arcivescovo salernitano 137

 

to ID) lo consacrarono re e gli posero sul capo la corona reale,
ed ordinarono che da tutti fosse chiamato re.

Nello stesso tempo, Boemondo, figlio del principe Boemon-
do, morì in guerra presso Damasco ed il suo corpo fu ritro-
vato acefalo e fu seppellito nel mese di febbraio nel monaste-
ro di Santa Maria, che si trova presso il sepolcro del nostro
Redentore, sul lato destro dello stesso sepolcro.

Anno del Signore 1132, indizione 8, mese di settembre.
Mentre il duca Ruggero, dopo aver assoggettato Brindisi e la
torre costruita in quella città, era ritornato in Sicilia, il conte
Tancredi si recò ad assediare la torre, dove combatté con ogni
astuzia per prenderla, ma poiché la vide inespugnabile, si
dice che acceso d'ira abbia giurato che a nessuno di quelli che
erano nella torre avrebbe perdonato, ma ne avrebbe impicca-
ti alcuni, bruciati altri e ne avrebbe seppellito vivi altri anco-
ra, qualora avesse potuto catturarli. Ma con questo giura»
mento nocque più che giovare, infatti i custodi e i difensori
della torre, essendo venuti a conoscenza che era stato fatto
questo giuramento contro di essi, si obbligarono a vicenda
nel voler morire combattendo coraggiosamente piuttosto che
cadere nelle mani del nemico. Non essendo servito a nulla il
suo assedio, Tancredi ridusse la sua ira a miglior consiglio e
fece venire il principe di Bari, Grimoaldo, perché con parole
persuasive li inducesse al punto da consegnare sé stessi e la
torre al medesimo Grimoaldo; intanto lo stesso Tancredi con i
suoi andò ad assediare Gallipoli. E questo avvenne. Nel mese
di dicembre quel principe più con la mansuetudine che con
la ferocia prese la torre e senza recare alcun danno permise
ai difensori di partire con i propri beni.

Anno del Signore 1129, indizione 8. In quest'anno il duca
Ruggero partì dalla Sicilia, giunse in Puglia e si diresse a Ta-
ranto. Mosse quindi con un grande esercito per Nardò, si dice
infatti che avesse con sé tremila cavalieri, fino a seimila fanti,
arcieri e Saraceni, e trovando la città sguarnita la conquistò,
permettendo che ogni cosa fosse distrutta e predata, ordinò
inoltre che il sangue dei Cristiani fosse sparso crudelmente
per mano dei Saraceni, infatti essi uccidevano i vecchi, getta-
vano a terra i fanciulli, dopo averli strappati dal seno delle


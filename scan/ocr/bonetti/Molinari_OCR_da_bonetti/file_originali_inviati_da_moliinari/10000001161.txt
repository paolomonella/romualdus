293

Annali di Romualdo II, arcivescovo salernitano

 

no le messi dei Viterbesi, tagliarono gli ulivi e le viti e così, senza
aver concluso nulla, tornarono a Roma. Il prefetto, prostrandosi
ai piedi di papa Alessandro, confermato nella prefettura, divenne
suo vassallo.

Dopo che papa Alessandro ebbe dimorato a Roma quasi fino
alla metà di agosto, temendo l'eccessiva calura, uscito dalla città
con i suoi cardinali, giunse a Tuscolo. Considerando che a causa
dello scisma, il quale era durato per i nostri peccati diciannove
anni, molti mali erano derivati alla Chiesa di Dio la quale aveva-
bisogno di correzione canonica, consigliatosi con i suoi confra-
telli convocò i vescovi d'Oriente, d'Occidente e di tutta l'Italia.
Inviò loro ambasciatori e lettere e ordinò per autorità apostoli-
ca che nella prima domenica di Quaresima, nella quale si canta:
"Ecco ora il tempo propizio", tutti si recassero da lui per celebra-
re un concilio universale.

L'imperatore Federico, in base a quanto aveva stabilito pres-
so Venezia con Romualdo, arcivescovo salernitano, e con Rug-
gero, conte di Andria, inviò in Sicilia a re Guglielmo i suoi amba-
sciatori, Ugolino di Buonconte e Rodegario, suo maestro della
Camera, per ricevere i giuramenti sulla conferma della pace. Il re
li accolse, così come conveniva, in modo molto onorevole e de-
coroso, e in loro presenza fece giurare sulla sua anima al conte
Ruggero di Avellino che egli stesso e tutto il suo regno avrebbe
ro osservato per quindici anni una vera e stabile pace con l'im-
peratore Federico e con tutto il suo impero; lo fece giurare an-
che ad undici dei suoi principi e ordinò poi che venisse scritto
il privilegio della conferma della pace e munitolo di sigillo aureo
lo fece consegnare agli ambasciatori. Essi, ricevuto il permesso
dal sovrano, fecero ritorno, accompagnati come era consuetudi-
ne fino ai confini del regno da un armigero del re.

Quando giunsero al castello detto Lagonegro, tra i rustici di
quel castello e l'armigero si ingaggiò una rissa. Dal momento che
l'armigero, temendo i rustici, si rifugiò nella dimora degli amba-
sciatori, i contadini, superbi e temerari, aggredirono con sassi la
casa in cui si trovavano e maltrattandoli scassinarono lo scrigno
di Ugolino Buonconte e ne asportarono una coppa d'argento e
il privilegio che il re aveva fatto all'imperatore. Gli ambasciatori,


ROMOALDI II ARCHIEPISCOPI SALERNITANI ANNALES

Anno dominice incarnationis DCCCXCIIJ. Primus Guaimarius
suscepit principatum in Salerno, et regnauit annis XXXVIIIJ.

Anno dominice incarnationis DCCCCIJ, indictione V. Urbs
Tauromenis a Sarracenis capta est. Eodem anno in nocte uisi
sunt igniculi in modum stellarum per aera discurrentes: qua
nocte rex Africe residens super Consenciam Calabrie ciuitatem,
Dei iudicio, mortuus est.

Anno dominice incarnationis DCCCCVJ. Carolus Francorum
rex qui Simplex est dictus, obiit anno regni eius XXVII, post
cuius mortem quidam Rodulfus, annuente Robberto principe,
regnum Francorum arripuit iniuste tenuitque anni XIII. Sub hoc
itaque Rodulfo Ugo Robberti filius post patris obitum nomen
Abbatis sumpsit. Mortuo autem rege Rodulfo Ludouicus Caroli
Simplicis filius transactis puerilibus annis est iure unctus in
regem. Post hec Francorum proceres instinctu Ugonis Abbatis
rebellauerunt contra regem Ludouicum. Et ipso anno facta est
fames ualida per totum regnum Francorum ita ut modius fru-
menti uenumdaretur solidos XXIV. Eodem quoque anno mense
Maio sanguis pluit super operarios. Hac itaque tempestate Otto
non tam suggestione Saxonum quam et quorumdam factione
Francorum, maxime quidem Ugonis Abbatis, unctus est in regem
Saxonie. Interea apud Constantinopolim mortuis Leone et Ale-
xandro imperatoribus Constantinus eiusdem Leonis filius susce-
pit imperium, regnauitque annis sex.

Anno domini DCCCCXIIJ, defuncto Constantino imperatore,
Romano. Heliopolitanus Constantinopolitanum suscepit impe-
rium tenuitque annis XXV.

64 Romualdo II Guarna

 

Inter hec Formosus Romane sedis episcopus moritur et suc-
cessit ei Bonifacius, sedit annis XII. Quo defuncto Stephanus ei
successit in sede pontificali; qui post anno uno et mensibus II
uitam decedens sedem reliquit Romano episcopo qui sedit men-
sibus III. Defuncto autem Romano Theodorus sedit dies XX. Post
hec uero Iohannes sedit annis II. Cui successit Benedictus papa
qui sedit anni III. Huic successit Leo et sedit mense uno. Post
quem Chistoforus mensibus VI sedit. Hic eiectus de papato mo-
nachus factus est, et Sergius in sede pontificali constitutus qui
sedit annis VII mensibus tribus. Post cuius obitum Anastasius
sedit annis II mensibus II.

Eodem anno Landulfus princeps Beneuenti preliatus est cum
Ursileone patricio Grecorum in Apulia eumque uicit. "At uero in
Gallia Ludouicus Francorum rex captus est a Normannis dolo
Ugonis Abbatis, qui postea dictus est Magnus, multis Francorum
interfectis, qui rex totum tempus uite sue plenum ducens angu-
stiarum et tribulationum diem clausit extremum anno domini
DCCCCXXIJ, sepultusque Remis in basilica Sancti Remigii. Hic
autem duos liberos superstites reliquit, Lotharium atque Caro-
lum, quos ex Giberga Ottonis Saxonum regis sorore genuerat.
Defuncto igitur Ludouico Lotharius filius eius adhuc iuuenis
unctus est in regem Remis et Ugo Magnus dux eius factus est".

Anno domini DCCCCXXIIJ Anastasio papa defuncto, Lando
Romanum suscepit pontificatum seditque mensibus VI. Quo de-
functo Iohannes sedem papalem sedit annis XIIII mensibus II.

Anno dominice incarnationis DCCCCXXVJ, uenerunt Sclaui
in Apuliam et ciuitatem Sipontum hostili direptione et gladio
uastauerunt. Non post multum uero temporis Ungri uenerunt in
Apuliam et capta Auria ciuitate ceperunt Tarentum. Dehinc Cam-
paniam ingressi non modicam ipsius prouincie partem igni ac
direptioni dederunt.

Anno ab incarnatione Domini DCCCCXXXIIJ, alius Gisolfus
factus est princeps in Salerno uixitque in principatu annis
XLVIII.

Anno dominice incarnationis DCCCCXXXVIIIJ, Constantinus
cum filio Constantino apud Constantinopolim post Romano He-

66 Romualdo II Guarna

 

liopolitanum cepit imperare, regnaueruntque annis XVI. Post
quos filius eiusdem Constantini Romano cum filio suo Basilio an-
nis tribus imperauit, et post eos Niceforus imperauit annis VI. His
autem temporibus Ungri secundo ingressi sunt in Apuliam eam-
que optinuerunt annis VIIII.

Inter hec Iohanne papa defuncto, Leo papa sedit mensibus
VI. Cui successit Stephanus qui sedit annis II mense I. Huic uero
Iohannes successit et sedit annis IIII mensibus X. Hic autem fuit
filius Sergii pape. Igitur Iohanni successit Leo qui sedit annis IIII
mensibus VI. Post quem Stephanus sedit annis III mensibus IIII.
Cui Marinus successit seditque in pontificatu Romano annis III
mensibus VI. Quo uita decedente Agapitus sedit annis X mensi-
bus VII. Huic itaque Iohannes successit, sedit annis nouem men-
sibus tribus.

Anno dominice incarnationis DCCCCLIIIJ, corpus beati Ma-
thei apostoli et euangeliste de Pestana ciuitate Bricie in Saler-
num translatum est, principante tunc in eadem ciuitate Gisulfo.
At uero in Gallia Carolus frater Lotharii Francorum regis euo
iunior priuatis in rebus senuit. Fuerant autem Ugoni Magno filii
Otto et Ugo atque Henricus, nati ex filia Ottonis regis Saxonum.
Defuncto itaque Ugone Magno, successit ei filius eius Otto qui
non post multum temporis mortuus est, et Ugo frater eius effec-
tus est dux Francorum regis, Henricus quoque effectus est regis
Burgundionum. Non post multos uero dies Lotharius rex Fran-
corum congregans exercitum ualde copiosum renouauit in di-
cione sua Lotharium regnum. Quod audiens Otto Saxonum rex
qui Aquisgrani tunc commanebat, relicto palatio quod sibi uen-
dicauerat, fugiit. Post hec Otto rex congregans exercitum suum
uenit Parisius, ubi interfectus est nepos illius cum aliis quam plu-
ribus ad portam ciuitatis, incenso suburbio illius. Lotharius igitur
rex tribus diebus et tribus noctibus constanter persequens illos
usque ad fluuium qui fluit iuxta Ardennam, interfecta hostium
multitudine cum uictoria in Franciam reuersus est. Post hec non
apposuit ultra Otto rex ut ueniret in Franciam.

68 Romualdo II Guarna

 

In ipso autem anno Lotharius rex consilio Ugonis ducis sui
pacificatus est cum Ottone rege Remis ciuitate, deditque Lotha-
rius rex Ottoni regi in beneficio Lotharium regnum in anno do-
minice incarnationis DCCCCLXIIJ, indictione VI.

Sequente uero anno (sed 962) idem Otto Saxonum rex Ro-
mam uenit nobiliter cum exercitu et a Iohanne papa coronatus
est, accipiens ab eo totius Italie uexillum cum imperii dignitate,
professus iureiurando seruare fidem Romane ecclesie. Et tunc
itaque Otto rex appellatus est imperator.

Anno dominice incarnationis DCCCCLXVIIJ, hic in Apuliam
uenit cum exercitu et oppidum Barum expugnando cepit, cepit-
que ciuitatem Bibinum atque Asculum, Grecos expellens. Interea
apud Constantinopolim defuncto imperatore Niceforo, Iohan-
nes cognomento Simiski tenuit imperium annis VI. Quo defunc-
to Basilius et Constantinus filii eius ceperunt imperare ab an-
no incarnationis domini DCCCCLXX (sed 976), regnaueruntque
annis LV.At uero Rome defuncto Iohanne papa Benedictus papa
sedit annis II, et post eum Leo sedit anno uno mensibus II. Dein-
de uero Iohannes sedit annis VI mensibus XI. Hic a Petro prefec-
to Romane urbis comprehensus et in castello sancti Angeli retru-
sus, deinde in Campaniam in exilium missus et post menses de-
cem Romam reuersus est, et de persecutoribus eius ab Ottone
imperatore in urbe Roma supplicium sumptum est. Iste quoque
papa Iohannes coronam posuit imperii Ottoni imperatori, qui-
que accepta corona Aquisgranum reuersus est.

Hic etiam papa Iohannes nobilitauit Capuam archiepiscopa-
tu, in qua ciuitate tunc principabatur Pandulfus cognomento Ca-
pudferreus.

Eodem tempore Saraceni uenerunt in Apuliam et expugnaue-
runt ciuitatem Grauinam eamque ceperunt. Hinc quoque secun-
do anno post hec ceperunt ciuitatem Bibinum ignique combus-
serunt.

Anno incarnationis Domini DCCCCLXXVJ (sed 986), Lotha-
rius Francorum rex senex plenus dierum obiit, postquam regnau-
it annis LIIII, sepultusque in basilica Sancti Remigii Remis. Cui
successit Ludouicus filius eius adhuc iuuenis.

Anno dominice incarnationis DCCCCLXXXJ (sed 972) de-
functo Iohanne papa Benedictus ei in pontificatus honorem suc-

70 Romualdo II Guarna

 

cessit. Eodem anno (sed 973) Otto maior imperator obiit anno
XVIII ex quo imperator appellatus est. Successit autem ei Otto
imperator, qui dictus est minor, qui postquam imperii coronam
accepit, ueniens Salernum obsedit cepitque illam expugnans.
Dehinc per Briciam et Lucaniam in Calabriam perrexit et apud
Stilum Calabrie oppidum cum Sarracenis pugnauit eosque deui-
cit, Regium quoque cepit. Regnauit autem annis II. Eo itaque de-
functo successit illi tercius Otto. Quo tempore Iohannes factus
est princeps Salerni. Interea papa Benedictus postquam annum
unum sedit, diem obiit, et successit ei Bonus qui sedit anno uno
mensibus VI. Quo uita decedente Bonifacius sedit mense uno.
Cui expulso Benedictus successit in pontificatus honore qui se-
dit annis VIIII.

Anno dominice incarnationis DCCCCLXXXV, (sed 987) obiit
Ludouicus Francorum rex iuuenis, postquam regnauit annis
nouem, sepultusque est in basilica beati Cornelii Compendio.
Cui successit Carolus frater eius filius Lotharii regis. Eodem anno
quo Carolus hic cepit regnare, Ugo dux eius cognomento Cha-
pet rebellauit contra Carolum regem consilioque habito cum
Ascelino qui erat episcopus Laudunensis et consiliarius Caroli
quatenus eum sibi traderet. Qui dolis acquiescens tradidit eum
Ugoni duci quadam nocte cunctis quiescentibus. "Uinctus est
itaque Carolus rex cum uxore sua et positus in custodia Aurelia-
nis ciuitate in turri", in qua uitam finiuit. Habuit autem ex eadem
uxore filios duos Ludouicum et Carolum. Ugo itaque dux re-
gnum sibi Francorum arripuit, contituitque regem filium suum
nomine Robbertum. Sicque defecit prosapia regum a Carolo im-
peratore descendentium et ex tunc Francorum reges regali tan-
tum honore contenti imperii dignitatem amiserunt. "In illis die-
bus in Remensium ciuitate erat archiepiscopus, uir bonus et mo-
destus, iam senex, frater Lotharii regis ex concubina nomine Ar-
nulfus. Ugo autem dux inuidebat ei uolens exterminare proge-
niem Lotharii regis. Congregansque in eadem ciuitate sinodum,
fecit degradare domnum Arnulfum in loco uero eius consecrare
fecit domnum Gibbertum monachum philosophum". Seguinus
autem archiepiscopus Senonum non consensit in degradatione

72 Romualdo II Guarna

Arnulfi neque in ordinatione Gibberti, sed plus timens Deum
quam terrenum regem, ipsum regem in quantum potuit redar-
guit. Rex itaque cum magno dedecore expelli iussit Arnulfum de
ecclesia et sic alligatum retrudi in carcere, ubi nepos eius Ca-
rolus detinebatur, mansitque ibi annis III. Nunciantur hec presu-
li Romano qui ualde indignans super hoc facto interdixit omnes
episcopos qui iam dicto facinori consenserant, misitque Leonem
abbatem a sede apostolica ad domnum Seguinum archiepisco-
pum Senonum qui uice sua in urbe Remensi sinodum congre-
garet, mandans illi ut sine dilatione in pristino gradu reuocaret
domnum Arnulfum et degradaret Gibbertum. Quod et fecit. Gib-
bertus itaque intelligens quod iniuste pontificalem suscepisset
dignitatem penituit. Post hec domnus Gibbertus electus est pon-
tifex in urbe Rauenna a populo eiusdem urbis et ab Ottone im-
peratore, reseditque in eadem urbe pontifex quam plurimos an-
nos. Defuncto uero papa urbis Rome statim omnis populus Ro-
manus sibi dari acclamabat domnum Gibbertum. Assumptus
autem de urbe Rauenna ordinatus est pontifex in urbe Roma.

Anno dominice incarnationis DCCCCLXXXVIJ. Sarraceni de-
populati sunt Calabriam, a quibus postea sequenti anno Cosen-
tia obsessa est atque destructa.

Anno dominice incarnationis DCCCCXC stella a parte sep-
tentrionis apparuit habens splendorem qui tenebat contra meri-
diem quasi passum unum. Et post paucos dies iterum apparuit
eadem stella a parte occidentis et splendor eius ad orientem ten-
debat. Et non post multos fuit terre motus magnus qui plures
euertit domos in Beneuento et in Capua multosque homines oc-
cidit et in ciuitate Apriano plures ecclesias subuertit. Ciuitas quo-
que Frequentus pene media cecidit, ciuitatem uero Consanam
prope mediam cum episcopo subuertit, multosque homines op-
pressit. Ronsem totam cum eius hominibus submersit.

Preterea Rome defuncto papa Benedicto, Iohannes papa se-
dit mensibus VIIII. Hic autem in castello Sancti Angeli retrusus et
per menses IV fame afflictus mortuus est. Et iterum superior
Bonifacius qui expulsus fuerat sedit mensibus XI. Quo uita dece-

74 Romualdo II Guarna

 

dente Iohannes sedit mensibus IIII. Post quem alius Iohannes se-
dit annis X mensibus VI. Cuius temporibus Romani capitanei pa-
triciatus sibi tirannidem uendicauere.

Anno dominice incarnationis DCCCCXCIIIJ in Apulia ciuitas
Matere a Sarracenis destructa est.

Anno dominice incarnationis DCCCCXCVIJ. Ugo dux Franco-
rum obiit sepultusque est in basilica beati Dionisii martiris Pa-
risius. Cui successit filius eius Robbertus rex qui pius fuit et mo-
destus. Hic autem post mortem patris regnauit annis XXIII. Per
idem tempus Mel catipanus primum in Apuliam conduxit Nor-
mannos quos secum habens bellum cum Grecis in Apulia apud
Basentellum commisit, et non multo post temporis ipse Mel ciui-
tatem Ascolum cepit.

Non post multum uero temporis Henricus Burgundie dux
qui Burgundionum quoque regnum sibi uendicauerat, mortuus
est sine filiis, et rebellauerunt Burgundiones in regem Robber-
tum nolentes eum recipere. Post tercium itaque annum Rob-
bertus rex assumptis Normannis cum duce suo Riccardo et exer-
citu uastauit Burgundiam. Rainaldus comes Senonum post multa
mala defunctus est, cui successit Fromundus filius eius. Mortuo
quoque Fromundo comite Senonum successit ei Rainaldus filius
eius nequissimus; hic persecucionem intulit ecclesiis Christi eiu-
sque fidelibus quanta non est audita tempore paganorum usque
in hodiernum diem. Post aliquot uero annos capta est ciuitas Se-
nonum ab archiepiscopo Leotherico, qui successit uenerabili
Seguino, et regi tradita Robberto.

Preter hec autem Rome defuncto Iohanne papa successit ei
Gregorius seditque anno I mensibus V. Cui Iohannes papa suc-
cessit seditque mensibus X. Hic turpiter uitam suam finiuit. Suc-
cessit autem huic Siluester, uir omnium artium liberalium peri-
tissimus, qui primitus abbas Bobiensis, postea archiepiscopus
Rauennas, post uero Romanus papa effectus est", seditque annis
IIII mense I. Cuius temporibus ingens in Campania per XV dies
terre motus factus est multa diruens edificia. Siluestro autem
obeunte, Iohannes qui uocatur Sigo papalem sedit cathedram
mensibus V. Quo defuncto Iohannes papa qui uocatur Fassanus

76 Romualdo II Guarna

 

sedit anno I. Hic Ottonem regem Saxonum coronauit impera-
torem. Post Iohannem uero Siluester Tiburtinus, qui uocatur
Osporco, Romanum suscepit pontificatum qui sedit annis II.
Suo quidem tempore fuit pessima fames. Hic autem "mortuo
Alberico qui patriciatus sibi nomen uendicauerat a Crescentio
Numentano, qui patricius dicebatur, papa ordinatus est quique
etiam Ottonem coronauit imperatorem, postea uero cum magno
dedecore ab eodem Crescentio a papatu expulsus est. Et quidam
Iohannes, Placentinus episcopus, Grecus genere, legatione func-
tus Ottonis imperatoris a Constantinopolim rediens dum Ro-
mam causa orationis ueniret, a prephato Crescentio et a Roma-
nis capitur, tenetur et, licet inuitus, papa tamen infelix ordinatur
Romanus. Quod audiens rex mente efferus Romam ueniens,
ipsum Crescentium diu obsessum cepit et capite truncauit,
ipsum pontificem cecauit ceterisque membris debilitauit et ad
dedecus et ignominiam sacerdotalis ordinis per plateas Leonine
ciuitatis circumduci iussit. Sed antequam XXX dies implerentur
anima et corpore rex impius mortuus est", anno dominice incar-
nationis Millesimo secundo indictione XIV. Hic autem tertius Ot-
to imperator anno superiori obsederat Beneuentum in anno sci-
licet incarnationis MJ indictione XIV et acriter ipsam ciuitatem
expugnans ui ceperat. Eo itaque mortuo frater eius Henricus
maioris imperatoris Ottonis nepos fit rex, quique regnauit anni
XXV. Cuius imperii anno secundo Sarraceni Campaniam ingressi
Capuam obsederunt.

Anno dominice incarnationis MI indictione XIIII fames ualida
Italiam optinuit. Quo tempore Mel catipanus cum Normanis
Apuliam expugnabat.

Anno dominice incarnationis MII indictione XV Siluester pa-
pa defunctus est et Benedictus frater Alberici papalem suscepit
cathedram. Eodem anno Henricus Alamannorum rex Romam
uenit et ab eodem Benedicto papa coronam accepit imperii et
imperator appellatus est. Sedit autem ipse Benedictus annis XI
mense I. Per idem tempus Basilius et Constantinus frater eius

78 Romualdo II Guarna

 

Constantinopolitani catholici imperatores catipanum suum no-
mine Bugano magna cum thesauri pecunia direxerunt ut Apu-
liam circumquaque regionibus sibi uendicaret ac imperiali iuri
componeret. Qui ueniens cepit omnia tranquille agere atque
strenue ordinare.

Anno domini MXIIJ. indictione I. Hic in Apulie finibus rehedi-
ficauit ciuitatem diu dirutam nuncupauitque eam Troiam, que
antiquitus Ecana uocabatur (1024) et iussu imperatorum fines
per statutum priuilegium eidem stabiliuit ciuitati. In hanc ciuita-
tem olim tempore Adriani imperatoris, qui Traiano successerat,
fuit ab apostolica sede missus Eleutherius episcopus qui post
duos annos iussu ipsius Adriani Rome ductus ac passus est. Tem-
pore quoque Dioclitiani et Maximiniani imperatorum extitit in
hac Ecana ciuitate Marcus episcopus, qui martyrio uitam finiuit.
Et post aliquantorum annorum curricula fuit in eadem urbe Se-
cundinus episcopus, qui confessor et sanctus multas sanctorum
ecclesias renouauit.

Ipse etiam prenominatus catipanus in finibus Samnii et Apu-
lie edificauit ac constituit plures urbes et oppida; ipsaque regio
usque hodie Catipania ex suo nomine dicitur. Quarto autem an-
no post predicte ciuitatis Troie rehedificationem, in anno uideli-
cet incarnationis Domini Millesimo uicesimo secundo indictio-
ne V Henricus Alamannorum imperator ingenti cum exercitu,
simul et cum Benedicto papa uenit super ipsam ciuitatem obse-
ditque eam per quatuor menses machinis illam fortiter expu-
gnans. Imperator itaque uidens quod eam sine mora capere non
posset - dixerat enim iratus quod si eam ui cepisset statim de-
strueret - timuit sibi suisque estivum Apulie calorem, et sic com-
posita pace cum ciuibus, obsidibusque ab eis receptis ad propria
est reuersus. Pandulfum autem Capuanum principem secum in
Alamanniam deduxit.

Anno dominice incarnationis MXXIV indictione VIJ. Basilius
imperator Constantinopolitanus diem obiit.

Anno dominice incarnationis MXXV indictione VIIJ, Henricus
Alamannorum imperator defunctus est, cui successit Churradus
qui dux eius fuerat. Eodem anno papa Benedictus obiit et suc-

80 Romualdo II Guarna



cessit ei Iohannes frater eius, "qui uno eodemque die et laicus
fuit et pontifex", seditque annos VIIIJ et dies VIIIJ.

Anno domini MXXVIJ indictione X; apud Constantinopolim
Constantinus imperator obiit et successit ei Romano gener eius
una cum eius uxore Zoy imperatrice, regnauitque annos V. Anno
dominice incarnationis MXXX, indictione XIIJ; Iohannes prince-
ps Salerni defunctus est anno principatus sui LVII, et successit ei
Guaymarius filius eius.

Anno dominice incarnationis MXXXJ, indictione XIIIJ Roma-
no imperator Constantinopolitanus mortuus est, et successit ei
in imperium Michael qui dicitur Catalactus cum Zoy imperatri-
ce. Ipso quoque anno defunctus est Robbertus Francorum rex
cui successit filius eius Henricus. Cuius in tertio anno urbs Parisii
flagrauit incendio; regnauit autem hic Henricus annis XXVIIII.

Anno dominice incarnationis MXXXIIIJ, indictione IJ; fuit ecli-
psis solis in festiuitate sancti Petri. Quo anno Iohannes papa de-
functus est et successit ei Benedictus qui uocabatur Theofilatus,
seditque annis XIII. Iste quidem de pontificatu eiectus est et su-
scepit papatum Iohannes Sabinensis episcopus cui nomen Si-
luester. Et iste quidem eiectus est. Post dies LVII recuperatus est
papa Benedictus qui post mensem unum et dies XX uendidit
papatum Iohanni Rauennati archipresbitero sancti Iohannis ante
portam Latinam, cui nomen positum est Gregorius, qui sedit an-
no I et mensibus VI.

Anno dominice incarnationis MXXXVIJ indictione V mense
Ianuarii; "mons Vesubius eructauit incendium ita" ut quasi flu-
men "usque ad mare discurreret".

Anno dominice incarnationis MXXXVIIIJ indictione VIJ apud
Constantinopolim Michael imperator cognomento Catalactus
diem obiit anno VII eius imperii. Cui Michael qui Etheriarchis di-
cebatur successit cum Zoy imperatrice. Eodem anno mense Fe-
bruarii Normanni ingressi iam in Apuliam, ter uno die cum Gre-
cis graui prelio dimicarum inter Aufidum amnem et Oliuentem,
et Normanni uictores extiterunt. In ipso quidem prelio fuit Dro-
go Normannorum comes et quattuor ex fratribus eius. In ipso
quoque anno Chunradus imperator defunctus est anno eius im-
perii XV, et successit ei Henricus filius eius.

Anno domini MXL indictione VIII; defunctus est Michael


<pb n="82" ed="b"/>


Etheriarchis imperator Constantinopolitanus anno secundo
postquam imperare ceperat. Et successit ei imperator Michael
Archontopanthiu cum Zoy imperatrice. Quo uita decedente ipso
eodem anno X successit ei Constantinus Monomachus in impe-
rium cum Zoy imperatrice, qui regnauit annis XII. Quo tempore
fames ualida fuit in Italia atque in Gallia per septem continuos
annos.

Anno dominice incarnationis MXLIJ indictione X; luna passa
est eclipsim V Idus Ianuarii per quinque horas noctis.

"Anno ab incarnatione Domini MXLIIIJ indictione XIJ; hoc
autem tempore Guilelmus" filius Tancredi descendit cum Guai-
mario principe feceruntque ipsam Stridulam castellum.

Anno dominice incarnationis MXLV indictione XIIJ; Drogo
Normannorum comes cepit ciuitatem Bibinum eamque depopu-
latus est; sequenti uero anno, postquam eadem ciuitas reedifica-
ta est, flagrauit incendio.

Anno Domini MXLVJ indictione XIIIJ Henricus imperator
uenit Romam inuenitque sedem apostolicam ualde turbatam,
nam "uno eodemque tempore supradicti Theophilus qui et Be-
nedictus, et Siluester qui et Iohannes Sabinianus, et Gregorius
qui et Iohannes Rauennas, Romanum non regebant sed uasta-
bant pontificatum. Tunc imperator ipse conuocatis episcopis at-
que ordinis utriusque uiris religiosis ac catholicis, sinodum con-
gregari iussit, in qua statim, canonibus exquisitis, hii tres dam-
pnati et exilio religati sunt, nullus enim eorum amplius iure po-
terat episcopari. Et tunc a clero et populo canonice Clemens
electus est, ipso imperatore — quemadmodum in canonibus sta-
tutum est — assensum prebente. Qui consecratus sedit papalem
cathedram mensibus VIIIJ: iste quoque Henricum coronauit im-
peratorem. Defuncto itaque Clemente Damasus electus et con-
secratus est, cuius electioni predictus imperator assensum pre-
buit, seditque Damasus dies XX. Imperator autem ipse usque
Capuam uenit terram pro tempore sibi componens, et sic reuer-
sus est anno Domini MXLVIJ, indictione XV.

Hoc autem tempore comprehensum est oppidum Stuni a Ga-
rangis in mense Octobris et in mense Decembris depopulaue-
runt Liccie. Et in mense Iunii Benedictus papa per poculum
ueneni occidit papam Clementem.


<pb n="84" ed="b"/>


Anno domini MXLVIIJ indictione J; Zoy imperatrix obiit.

Anno domini MXLVIIIJ indictione IJ, Damaso papa uita dece-
dente, Leo sanctissimus qui uocatur Brunus, a populo Romano
expetitus, a clero electus, ab imperatore quoque commendatus,
et ab episcopis, quibus auctoritas est attributa, consecratus est
in pontificatus honore, seditque annis quinque, mensibus duo-
bus.

Anno domini MLJ indictione IIJ mense Augusti Drogo Nor-
mannorum comes defunctus est. "Fuitque uir egregius, pius, stre-
nuus atque famosus, qui propter animi mansuetudinem et iusti-
cie sertatam equitatem a cunctis est dilectus". Cui Unfridus fra-
ter eius Normannorum comes successit, tenuitque potestatem
ipsius honoris per annos septem.

Anno dominice incarnationis MLIJ indictione quinta Guayma-
rius princeps Salerni a suis interfectus est anno principatus sui
uicesimo tercio. Cui successit Gisolfus filius eius.

Anno ab incarnatione Domini MLIIJ indictione VJ mense
Iulio. Leo papa multis precibus ab Enrico monitus imperatore
per quorundam Sampnitum suggestionem uenit in Beneuentum
ut Normannos Apulia expelleret. Inde mouens gressum simul
cum Alamannis quos imperator cum eo direxerat, apud urbem
nomine Ciuitatem, que in confinibus Sampnii est et Apulie, cum
Normannis acriter pugnauit. Commisso itaque bello Normanni
totum Alamannorum exercitum in ore gladii percusserunt. In
ipso quidem belli apparatu defecerunt Alamannis hi quorum
uenerant suggestione, quique in auxilium eorum uenerunt. Leo
autem papa minime propter quod uenerat perficere ualens
reuersus est. Iste primus Romanorum pontificum a beato Petro
ad se usque "cum manu armatorum in bellum" processit, qui
quamvis sanctus fuerit et pio hoc animo egerit, tamen quia id
eius non erat officii "neque hoc illi permissum fuerat a Domino
qui pati uenerat, suosque ut ab aliis magis paterentur quam ut
alios persequerentur premonuerat", ideo "exercitus sui multitu-
do cesa est, ipso perspiciente. Non enim Dominus discipulis
suis" neque idem apostoli "suis successoribus" preceperunt ut
curis secularibus, ueluti principes, materiali gladio Dei populum


<pb n="86" ed="b"/>


tuerentur "sed uerbo doctrine monerent et pie conuersationis
exemplo instruerent".

Eodem anno Constantinus Monomachus imperator Constan-
tinopolitanus obiit, post quem Theodora, soror Zoy imperatricis
uirgo existens, imperium Constantinopolitanum uiriliter biennio
tenuit. Qua defuncta Michael Nouicius imperii honorem adep-
tus est, qui eodem anno fuit inuitus monachus factus. Cui Isa-
chius Commiano imperator successit, qui post annos quattuor
ex quo imperauit imperio eiectus ac monachus factus est. Cui
Constantinus cognomento Dioclici in imperium successit.

At uero Leo papa sequenti anno postquam cum Normannis
preliatus est diem obiit mense Aprilis. Et successit ei Uictor qui
Gebeardus uocabatur seditque annis duobus, mensibus duobus.
Post cuius obitum Stephanus Gondifridi ducis germanus qui dic-
tus est Fredericus, sedit mensibus septem. Quo defuncto Bene-
dictus Belliternensis episcopus Romanum inuasit pontificatum,
qui sedit mensibus nouem.

Quibus temporibus Patarea idest Patareanorum secta apud
Mediolanum exorta est.

Anno dominice incarnationis MLVIJ indictione X; Unfridus
comes Normannorum diem clausit extremum, reliquens sibi
successorem Bagelardum filium eius militem strenuum. Set Rob-
bertus cognomento Uiscardus, eiusdem Unfridi comitis frater,
natus ex patre Tancredo, Normannorum comitatus honorem sibi
arripuit, ipsum Bajelardum suum nepotem expellens. Tancredus
autem fuit timoris Dei non immemor, qui bissenos habuit filios.
Quorum primus quidem fuit Sarnus, qui miles insignis extitit.
Secundus autem comes Goffridus pater Robberti comitis de Lau-
ritello. Tercius uero Drogo comes, de quo superius scriptum est.
Quartus autem Willemus, et ipse comes, qui propter fortitudinis
sue prudenciam Brachiferreus est prenomine dictus erat enim
astutissimus et ferox fortisque uiribus. Quintus extitit comes Un-
fridus. Sextus quoque Malgerius comes, probus atque famosus.
Septimus itaque fuit Robbertus Guiscardus. Hic autem propter
animi astuciam ingeniique prudenciam primus ex Gallorum ge-
nere in Apulia ducatus honorem adeptus est. Qui non multo post
sibi subegit Apuliam et Calabriam, Lucaniam atque Siciliam, mili-
tarem namque disciplinam gloriosissime rexit. Octauus autem


<pb n="88" ed="b"/>


Alberedus armis strenuus. Nonus Tancredus. Decimus Willelmus
de Sancto Nicandro, pater Robberti comitis de Principatu. Fuit
ipse Willelmus acer ingenio, inconstans animo, seuusque natura.
Undecimus Frumentinus. Duodecimus Roggerius Sicilie comes,
qui miles insignis extitit, iusticie tenax, suis suorumque opibus
studens, ecclesiarum Dei atque sacerdotum consulens. Habuit
quoque Tancredus horum pater et filias tres.

Anno dominice incarnationis MLVIIJ, indictione XJ. Benedic-
tus papa defunctus est et successit ei Nicolaus qui et Ierardus.
"Eodem anno Riccardus cum Iordano filio eius effectus est Ca-
pue princeps".

Anno domini MLX, indictione XIIJ. Henricus rex Francorum
obiit, cui Philippus filius eius successit in regnum. Ipso quoque
anno comes Robbertus Guiscardus uocatus est a Troianis ciui-
bus, ipsam eorum ciuitatem in sua potestate ab eis accepit, qui
non post multos dies cum exercitu in Calabriam profectus, Re-
gium ciuitatem cepit atque omnium Normannorum dux effec-
tus est. Hic accepit uxorem nomine Sikelgaitam Guaimarii prin-
cipis filiam que sexu quidem mulier pudica fuit atque honesta
animum uero uirilem et consilium prouidum gerebat. Ex qua
habuit filios Roggerium et Robbertum atque Guidonem et filias
quinque. Ex alia quoque uxore nomine Alberada prius habuit
filium nomine Boamundum. Set Robbertus Guiscardus instituit
sibi heredem suum filium Roggerium. Interea Robbertus dux ad
Nicolaum papam perrexit eiusque liggius homo effectus est,
promittens se iureiurando fidem seruaturum Romane ecclesie et
eidem pape eiusque successoribus canonice intrantibus. Ipse
autem papa Nicolaus statim inuestiuit eundem Robbertum Gui-
scardum per uexillum de honore ducatus sui cum tota terra.

Anno dominice incarnationis MLXIJ indictione XV Nicolaus
papa defungitur anno ordinationis sue secundo, mense octauo.
Et Alexander qui uocatus est Anselmus papa an-
no princeps Riccardus Capuam cepit sibique ordinauit. His au-


<pb n="90" ed="b"/>


tem diebus Robbertus dux ad Alexandrum papam proficiscens"
liggius eius homo "deuenit" et sicut Nicolao pape ita et huic
iusiurandum fecit et per uexillum ab eo terram cum honore du-
catus accepit. Sedique Alexander papa annis XI, mensibus VI.

"Hoc anno Riccardus princeps Capue intrauit terram Cam-
panie obseditque Cipparanum et cepit eam et usque Romam
deuastando peruenit.

Anno Domini MLXIIJ. Hoc anno comprehensa est Tarentum a
Normannis.

Anno Domini MLXIIIJ. Hoc anno comprehensa est Matera a
Normannis mense Aprilis.

Anno Domini MLXV indictione IIJ. Hoc anno Robbertus dux
intrauit Siciliam et interfecit Agarenorum multitudinem et tulit
obsides de ciuitate Panormo".

Anno dominice incarnationis MLXVJ indictione IIJ mense
aprilis stella cometis apparuit a parte orientis, cuius fumus per
aliquot dies tendebat ad meridiem. Ipso quoque mense hec
eadem stella apparuit a parte occidentis, cuius fumus ad meri-
diem similiter per aliquot dies tendebat. Quo anno apud Con-
stantinopolim Constantinus Dioclizi imperator, anno eius impe-
rii sexto, defunctus est, cui Romano Diogenes in imperium suc-
cessit. "Eodem anno dux Robbertus cepit ciuitatem Uestis ap-
prehenditque ibi catipanum nomine Kuriacum. Hinc etiam ipse
dux Barum obsedit Apulie ciuitatem et triennio eam incessanter
oppugnauit terra marique pontem quoque ibi in mari fecit".

"Anno MDXVIJ, indictione V, Guillelmus dux Normannie pu-
gnauit cum Araldo rege Anglorum et uicit eum, qui et factus est
rex super gentem Anglorum".

"Anno domini MLXVIIJ, indictione V. Hoc anno in sexto die
mense Februarii Robbertus dux obsedit ciuitatem Montem-pilo-
sum et dimissa ibi obsidione cum paucis abiit Abianum et cepit
eam, et tradicione cuiusdam Gothifrede intrauit ipse dux in pre-
phatam Montem-pilosum ciuitatem".

Anno dominice incarnationis MLXX indictione VIIJ, apud
Constantinopolim Romano Diogenes imperator transacto quar-
to imperii eius anno defunctus est. Cui in imperio Michael filius

92 Romualdo II Guarna

 

Constantini Dioclizi successit. "Hoc anno mense ianuarii ma-
gnum homicidium actum est in Brundusii ciuitate. Nam Nor-
manni uolentes eam comprehendere, tenti sunt ab eis quadra-
ginta cum aliis eorum ministris et capita omnium predictorum
ad imperatorem deportata sunt". Eodem anno Robbertus dux
"cepit Barum ciuitatem longa obsidione fatigatam, indeque
mouens exercitum, Siciliam properauit obseditque" "Panormum,
[per terram et per mare, duxitque ante eam naues 58] ditissi-
mam Sicilie ciuitatem, uiriliter eam expugnans, cepitque eam an-
no dominice incarnationis MLXXJ, indictione [X]. Et exinde por-
tas ferreas et columpnas marmoreas quam plures cum capitibus
fecit afferri Troiam causa uictorie sue. Anno autem subsequente
ordinatis ibi in Panormo municipiis, ipse dux in Apuliam ueniens
cepit Tranum Apulie ciuitatem".

"Eodem anno Robbertus dux fecit fieri pontem in mari qua-
tinus concluderet portum prephate urbis Bari, et in quintadeci-
ma die mensis Aprilis cepit Robbertus dux predictam ciuitatem,
et in sequenti predictus dux cepit ciuitatem Panormum in men-
se Ianuarii".

Anno dominice incarnationis MLXXV, indictione XIIJ, Alexan-
der papa diem obiit, et archidiaconus eius nomine Ildebrandus
ipsa eadem die in ordine pontificali electus et papa Gregorius
est nuncupatus, seditque annis XII, mense I. Hic autem pontifex
amministrationem regni sibi primus ut rex assumpsit.

Anno dominice incarnationis MLXXVJ, dux Robbertus Sanc-
tam Seuerinam Calabrie ciuitatem loco munitissimam tertio an-
no postquam illam obsederat, cepit. Hic quoque cepit ciuitatem
Comsanam obsesso castello Sancte Agathe, quod incessabili op-
pugnatione cepit. "Hoc anno Robbertus dux dedit filiam suam
nurum ad imperatorem Constantinopolitanum. His etiam diebus
cum exercitu dux proficiscens obsedit Salernum, ciuitatem me-
dicine utique artis diu famosam atque precipuam. Gisolfum
autem frater uxoris eiusdem ducis tunc in eadem ciuitate mora-
batur. Hanc incessanter terra marique expugnauit, nec destitit
donec post VIJ menses obsidionis sue cepit illam mense Decem-

94 Romualdo II Guarna

 

bris. Anno dominice incarnationis MLXXVJ, indictione XV; cepit-
que Gisulfum principem qui fame coactus se eidem duci traddit,
atque Turrim maiorem in qua se tutabatur. In eadem uero ciuita-
te ipse dux construxit eccelsiam in honore beati Mathei aposto-
li et euangeliste. In Panormo quoque fecit ecclesiam in honore
Dei genitricis semperque uirginis Marie, anno primo postquam
cepit Salernum. Robbertus dux obsedit Beneuentum, acriter
eam expugnans. Et nisi Romanus pontifex, cuius precepto pare-
bat, hoc idem duci prohibuisset, nequaquam ab incepto desiste-
ret donec eam caperet. Simili modo et Riccardus princeps Nea-
polim obsedit ipso eodem anno, fortiter illam ciuitatem expu-
gnans undique ut eam ui caperet. Sed eodem anno in eadem
obsidione princeps iste mortuus est anno principatus sui XX, in-
dictione I. Fuit autem hic statura procerus, forti animo, ingenio
astutus, largitate famosus, circa beniuolos et sibi fideles mansue-
tus atque benignus, rebellibus autem ac perfidis ualde terribilis.
Cui Iordanus filius eius successit. Hic autem [Iordanus] in matri-
monio accepit filiam Guaymarii principis Salernitani, ex qua ha-
buit filios Riccardum et Robbertum atque Iordanum". [Hoc an-
no obsessa est Salernum a Robberto duce et comprehensa est
ab eo].

Anno dominice incarnationis MLXXVIIIJ, indictione IJ, apud
Constantinopolim Michael filius Constantini imperatoris anno
eius imperii octauo ipse cum filiis suis Michael, Andronico et
Constantino expulsus est. Et Niceforus Butanioth imperium sibi
arripuit. "Ipso anno dux Robbertus obsidens Uicum cepit ipsam
ciuitatem, ibique Gradelonem nepotem suum capiens utroque
statim priuari lumine fecit, eo quod ipse et alii plerique baronum
rebelles ei extiterant. Ceteri uero metu perculsi ei se subdide-
runt.

"Eodem anno corpus beati Canionis a loco, in quo olim posi-
tus fuerat, ab Arnaldo leuatur archiepiscopo et in sancte Dei ge-
nitricis Marie ecclesia nouiter inchoata honorifice collocatus".

Anno Domini MLXXX, indictione IIJ, dux Robbertus Guiscar-
dus cepit Spinazolam. Paucis etiam euolutis diebus ipse dux
cepit Ydrontum cepitque Tarentum. His autem diebus uenit ad

96 Romualdo II Guarna

 

eum uir quidam dicens se Michaelem imperatorem fuisse, con-
querens se male tractatum a suis et expulsum poposcitque auxi-
lium sibi dari. Dux itaque, ut ei mos erat, diligenter illum exci-
piens hac honorabiliter circa se habens secum duxit eum usque
Salernum. Inde mouens gressum dux ipse perrexit ad Grego-
rium papam eiusque liggius homo iureiurando effectus apud Ci-
peranum, accipiens ab eo uexillum sancti Petri mense Iunio.
Anno dominice incarnationis MLXXX indictione IV dux Rob-
bertus magnum apud Ydrontum "assumpsit exercitum, super
Constantinopolim ire cupiens. Qui mare transiens cum Boamun-
do filio suo aplicuit Auelone" et eduxit exercitum suum necnon
et predictum Michaelem, qui se imperatorem fuisse conquere-
batur. "Et mense Iulio ante Durrachium obsidionem posuit per
terram et per mare, set stolus Uenencolum ueniens discipauit
maris obsidionem aperuitque Dirrachenis mare". Rogerium uero
filium suum omnibus sibi conmissis in Apulia dimisit. Inter hec
autem Niceforus Butanioth Constantinopolitanus imperator
aduentum Robberti ducis audiens, direxit Alexium megadome-
sticum suum cui equo animo militiam totam commiserat, dedit-
que sibi permaximam thesauri copiam, ut non solum christia-
norum uerum etiam paganorum exercitum congregaret, quate-
nus duci Robberto uiriliter resistere posset. Alexius ciuitatem An-
dropolim pergens, quoscumque poterat suscipiebat, susceptos
quotidie singulos seducens fidelitatis sacramentum occulte sibi
facere studebat, quibus unicuique priuatim multa tribuebat et
plurima iurando promittebat. Ceteris autem militibus quibus
adhuc animum suum aperire timebat nil interim tribuebat, sed
eos sepe sic alloquebatur dicens: "Libenter uobis ego darem si
imperator, uelud ipse promiserat mihi thesauros mitteret, sepe
enim propter hoc ad eum direxi et quia non misit ualde doleo".
Qui ut se suis auditoribus quasi ueridicum redderet, uasa pro-
pria et uestes quibus utebatur quibusdam largiebatur dicens: "Si
esset mihi posse, tam prudentes uiros uelut estis, de meis uobis
ego largiendo ditissimos facerem". Et hec incessanter machina-
batur ut omnium ad se militum uoluntates subtraheret. Quibus

98 Romualdo II Guarna

 

etiam locutus est: "Ibo ad imperatorem ego pro uobis loquens, ut
uestra uobis omnibus donatiua transmittat". Qui dum Constanti-
nopolim perrexisset, quoscumque potuit simili modo donis ac
promissionibus sibi illexit, subtrahens animos eorum ab impera-
toris amore. Sed quia infidelitas numquam de se secura est, Ale-
xius ipse postquam cum imperatore tamquam cum domino fide-
lis, ut eum securum redderet simpliciter est locutus, de se ti-
mens, noctu a Constantinopolim fugiit, et ad exrcitum quem sibi
preparauerat, reuersus est dicens: "Imperator pro eo quod uestra
sibi donatiua petii, minatus est me capi et male tractari. Et quia
mihi credidistis ideo reuersus sum, uobis omnino consulturus,
ita ut si uestra uoluntas mihi non defuerit, beneficiis et honori-
bus uos omnes ditabo". Quorum omnium uoluntates dum sue
uoluntati uidit concordes, statim cum omni exercitu armato
super Constantinopolim perrexit. Imperator quippe supra quam
credi potest stupefactus, se et ciuitatem, prout potuit muniuit.
Alexius autem quendam magistrum militum, imperatoris Arno-
nem nomine, ex genere Alamannorum, promissionibus magnis
seduxit ut sibi ciuitatem proderet. Qui dolis acquiescens per
noctem aperuit sibi portam, que Uulgarorum dicitur. Alexius igi-
tur cum omni christianorum et paganorum exercitu ciuitatem
ingressus nocte die Iouis, que cena Domini dicitur totam exer-
citui suo predam ciuitatis triduo, quem admodum spoponderat,
dono tribuit. Qui nulli indulgendo hostiliter queque inuenire po-
terant uastantes, depredati sunt. Non solum autem, uerum etiam
ecclesias rebus omnibus spoliabant. Sacerdotes quoque diuina
misteria celebrantes capite truncabant, pedibus sacrificia con-
culcabant plerisque sanctimonialibus ac Deo dicatis ab eis stu-
pratis. Imperator autem Butanioth, ut ciuitatem proditam uidit,
statim e palatio fugiit et in ecclesia sancte Sophie monachum se
fieri iussit. Alexius itaque palatium ingressus, Constantinopolita-
num imperium arripuit. Ut autem Dominice resurrectionis die
coronatus est, exercitum a preda et rapinis reuocari iussit. Qui ut



<pb n="100" ed="b"/>



se non quasi cupidum imperii magnatibus ostenderet, constituit
secum in imperio Michaelem filium predicti Michaeli imperato-
ris, dicens omnibus: Non propter me sed propter hunc qui iure
in solio residere debet hoc quod factum est peregi. Postquam
Alexius, qui et Commiano dictus est, imperialia sibi iura compo-
suit, statim cum ingenti copia exercitus undique collecta una
cum imperatore quem sibi quasi socium statuerat, contra ducem
Robbertum properauit. Ordinatis itaque non longe a Dirrachio
suis ad dimicandum, ipse imperator tuto in loco positus premi-
sit in prima acie eum quem secum imperatorem fecerat, ut in
bello interiret, nam diu socium eum habere nolebat, solus enim
imperare cupiebat. Quid multa? Commisso prelio Robbertus
Guiscardus imperatorem fugauit ac deuicit. Filius autem Mi-
chaelis imperatoris, non diu imperator, statim in primo conflictu
interiit. In ipsa namque pugna imperator LX milia milites et X
milia sagittarios Turchos habuit. Dux uero Robbertus habuit mi-
lites DCC. Alexius itaque imperator paucis secum assumptis
usque Constantinopolim fugiendi moram non habuit. Qui cum
solus imperaret, quoscumque ex imperatorum genere potuit
inuenire aut eos lumine priuari fecit, aut ipsi tirannidem eius
euadere cupientes exilium ceperunt. Interea Robbertus dux ce-
pit Dirrachium ciuitatem et maximam partem regionis illius.
Eodem anno Henricus Alamannorum imperator uenit Ro-
mam cum exercitu, obseditque Gregorium papam, qui excom-
municauerat eum, eo quod imperator ipse inuestituram episco-
patus per anulum et uirgam tradebat electis episcopis in ciuita-
tibus sue potestatis. Dicebat enim imperator ipse hanc sibi hac-
tenus suisque predecessoribus [imperatoribus] inuestituram a
Romanis pontificibus esse permissam ut episcopali electioni
taliter assensum preberet. Gregorius papa ex preceptione sui
mandauit, ut quicumque eidem imperatori iusiurandum fecerat,
nullus ei fidem nisi Romane ecclesie sibique obseruaret ut pari-
ter rex et pontifex ipse et regni dominaretur et ecclesiam pro-
curaret. Quamobrem ipse imperator una cum clero et populo

102 Romualdo II Guarna



Romano Gibertum archiepiscopum Rauenne fecit eligi atque
constituit in ordine summi pontificis, nuncupans eum Clemen-
tem. Quo audito dux Robbertus in ultramarinis partibus sibi re-
bus ordinatis, dimittens Boamundum filium suum ut eandem ter-
ram custodiret, ipse cum uxore Apuliam repetiit. Dehinc assu-
mens exercitum una cum filio suo Roggerio Gregorium papam
adiit, hostes eius ab Urbe propulit ac ciuitatem Tyberim obsedit,
acriter eam expugnans, illuc enim magna pars militum impera-
toris simul cum falso papa Clemente se receptauerat. Tunc etiam
ipse dux ostiliter Capuam obsedit, et acriter ipsam ciuitatem
expugnauit mense Iulio, indictione VI. Tandem ipse dux in Apu-
liam reuersus est, obseditque Cannas Apulie ciuitatem eo quod
ciues ipsius rebelles ei extiterant, cepitque eam igne incendens.
Superiori quoque anno priusquam dux Robbertus de ultramari-
nis esset reuersus, Roggerius eiusdem ducis filius destruxit Ascu-
lum combussitque eam igni.

Anno domini MLXXXIJ indictione VJ "hoc anno intrauerunt
Langobardi Italiam et dux in mense Maio posuit ante Cannas
ciuitatem Apulie obsidionem et mense Iulio comprehendit eam".

Anno dominice incarnationis MLXXXIIJ indictione VIJ dux
Robbertus una cum filio suo Roggerio iterum ingenti cum exer-
citu Romam profectus est super Henricum imperatorem, qui ob-
sederat Gregorium papam. Imperator autem aduentum eius
audiens, timore coactus fugam iniit. Dux itaque Romam ingres-
sus cepit maximam partem Urbis, hostiliter incendens et uastans
a palatio Laterani usque castellum sancti Angeli, ubi papa Grego-
rius oppugnabatur. Romani enim simul cum imperatore erant in-
sidiantes Gregorio pape. Tunc dux extraxit eundem papam de
ipso castello, duxtique eum secum usque Salernum. Inter hec
Boamundus filius ducis absente patre duo cum Alexio imperato-
re prelia gessit, quorum unum Boamundus ipse uiriliter uicit, al-
terum uero imperator uicit, non tamen ui sed insidiose agens.

Anno dominice incarnationis MLXXXV, indictione VIIJ dux
Robbertus collecto agmine iterato in ultramarinas partes statuit
proficisci. Quod cum imperatori Alexio compertum esset, suum
direxit exercitum cum multitudinem nauium simul eum exerci-



104 Romualdo II Guarna
<!-- In questa pagina ci sono tre 'v' invece di 'u' -->

 

tu Uenecianorum, ut maris iter duci prohiberetur. Contra quos
dux Robbertus una cum filio suo Rogerio cum navibus suis non
signiter progressus, cum eis acriter conflixit mense Novembris,
et navili bello commisso dux Robbertus una cum filio suo Ro-
gerio uictoriam capiens, maxima cede prostrauit eos. Quorum
quidem multi in mare demersi, plurimi autem capti, nonnulli
uero uix per fugam elapsi sunt. Sicque prostratis hostibus dux
ipse simul cum Roggerio filio exultans tripudio adiit Boamun-
dum filium suum, quem in terris quas ibi acquisierat dereliquit
cum suo exercitu, Constantinopolitanum imperium inuadere cu-
piens. Sed mense Maio eodem anno papa Gregorius obiit, mense
uero Iulio Robbertus Guiscardus magnificus dux apud insulam
Cassiopam existens obiit morte communi, maior sexagenario,
anno ducatus eius 26. Fuit autem Robbertus Guiscardus uir stre-
nuus, in bello potens et fortis, corpore insignis, animo constans,
moderator ciuilis, prouidus, callidus moribus et admodum astu-
tissimus et prudens ingenio paululum inpaciens morum correp-
tor et diligens coercitor discipline militaris, dominandi supra
quam estimari potest ambitiosus. Urbes uero quas cepit castellis
turribusque muniuit, cuius opinio insignis ubique preferebatur.
Fuitque non minus consilio quam uiribus decoratus, quo nullus
in bellis felicior aut in pace moderatior. Priuatos autem contu-
bernio, pecunia, beneficiis atque honoribus ditauit.

Huic itaque successit Roggerius filius eius dux anno incarna-
tionis dominice MLXXXVJ, indictione IX. Hic autem post mor-
tem patris ducatum nobiliter tenuit et ampliauit; adauxit enim si-
bi Capuanum principatum et usque Romam, magis beneficii mu-
nificencia quam potentie austeritate. Eodem anno XIIJ kal. Martii
stella clarissima ingressa est in circuitu prime lune.

Anno dominice incarnationis MLXXXVIJ indictione X mense
Maio corpus beati Nycolay confessoris de Mirrea translatum in
Barum Apulie ciuitatem fuitque uirtus Domini ad sanandum mul-
tos infirmos. Eodem mense Uictor qui et Desiderius, Casinensis
abbas, genere Samnis, post duos annos ex quo Gregorius papa

106 Romualdo II Guarna

 

obiit, papa est ipse ordinatus, qui post menses quattuor et dies
VJ ordinationis sue diem obiit. Cui successit in Romanum ponti-
ficatum Hostiensis episcopus nomine Otto ex genere Francorum
et Urbanus est papa dictus seditque annis XIJ mensibus VIIJ.

"Hoc anno terre motus magnus factus est per totam Apuliam,
ut in quibusdam locis turres ac domos subruisse feratur".

Anno dominice incarnationis MLXXXVIIJ indictione XJ. Boa-
mundus frater ducis Roggerii ex improuiso intulit bellum aput
Farnitum in Beneuenti territorio, et commisso bello dux Rog-
gerius uiriliter eum uicit. In quo siquidem bello, mirum dictu,
quamuis plurimi ex parte Boamundi milites capti essent, nullus
tamen hominum ex utraque parte ibi fuit interfectus preter
unum. Postea uero ipse dux amore fraterno ductus dedit, eidem
Boamundo quandam partem terre sue in Apulie regionibus, cum
pater eius nil sibi reliquit. Eodem anno comprehensa est Siracu-
sa, Sicilie quondam caput, a Rogerio comite, in qua fertur homi-
nes comesos ac infantes ob diuturnitatem obsidionis.

Anno dominice incarnationis MLXXXVIIIJ, indictione XIJ, lu-
na in ortu suo passa est eclipsim. Eodem anno papa Urbanus
uenit in ciuitatem Barum et sacrauit illic confessionem sancti Ni-
cholai et Canusinam ecclesiam.

Anno dominice incarnationis MLXXXX indictione XIIJ mense
Septembris Urbanus papa sinodum in ciuitate Melfia celebrauit,
in qua Roggerius dux liggius homo eius effectus, promittens se
iureiurando fidem seruaturum Romane ecclesie et eidem pape
eiusque successoribus canonice intrantibus, accepit per uexil-
lum ab eo terram cum ducatus honore. Eodem anno Sikelgaita
ducissa, mater Roggeri ducis, defuncta est mense Aprilis. Eodem
anno Acherontia ciuitas cremata est mense augusti, in tantum
enim eodem uastata est igne, ut nulla domus, nullum inueniretur
edificium quod non ab igne consumptum deperierit. Homines
etiam XXV eodem incendio mortui sunt.

108 Romualdo II Guarna

 

Anno Domini MLXXXXJ indictione XIIJ mense Februario
Iordanus Capue defunctus est anno XIIJ principatus eius. Hic
autem fuit uir egregius, consilio sagax, uirtute in bello preuali-
dus. Cui successit Riccardus filius eius princeps. "Eodem anno
dum obsideretur Oria ciuitas a Boamundo, auxilio Roberti de An-
se, Oritani dissipauerunt obsidionem eius, et ipso Boamundo fu-
gam petente cuntum eius apparatum et signa ceperunt".

Anno dominice incarnationis MLXXXXIJ indictione XV Rog-
gerius dux duxit uxorem reginam Danorum nomine Alam, filiam
Robberti Frisonis comitis Flandrensium et ex ea dux habuit filios
Ludouicum et Guiscardum, qui in puerilibus annis mundo mor-
tui Deo uixerunt. Habuitque ex ea alium filium nomine Wiliel-
mum, qui postea eidem duci in honore ducatus successit.

Anno dominice incarnationis MLXXXXIIJ indictione J mense
Martio Urbanus papa Troie sinodum celebrauit. Eodem anno IX
Kal. Octobris fuit solis eclipsis circa horam tertiam diei, feria VJ
indictione 2.

Anno Domini MLXXXXIIIJ indictione IJ mense Aprilis Urba-
nus papa Placencie sinodum celebrauit, et IV nonas eiusdem
mensis fuit terribile signum in stellis, ita quod a medie noctis
tempore usque mane uise sunt innumere stelle mixtim ex omni
parte celi decurrisse et in terram decidisse. Sequenti anno uero
indictione IV Urbanus papa apud Clarummontem Arvornie sino-
dum fecit, et tunc multitudo christianorum innumera exortatio-
ne Urbani pape commota est ex omni Europa proficiscentium
ad sanctum sepulchrum Domini in Ierusalem. Eodem anno VIJ
idus augusti indictione IV, luna passa est eclipsim a prima hora
noctis usque in tertiam horam eiusdem noctis.

"Anno Domini MLXXXXVJ, Rogerius comes Sicilie cum uigin-
ti milibus Agarenorum et cum innumera multitudine aliarum
gencium et uniuersis comitibus Apulie obsedit Amalfim, ibique
subito inspiratione Dei Boamundus cum aliis comitibus et mili-

110 Romualdo II Guarna

 

tibus Rogerii comitis sumpserunt signum sancte crucis in ume-
ribus suis et in frontibus et sic reliquerunt obsidionem. Uidens
hec comes Rogerius cum dedecore reuersus est in Siciliam".

Anno incarnati verbi MLXXXXVIJ indictione V mense Aprilis
Boamundus frater Roggerii ducis et Robbertus Normannorum
comes et Robbertus Flandrensium comes et comes Sancti Egidii
et Eustatius comes et dux Gothifredus et Balduinus frater eius et
Ugo Magnus et Tancredus Marcisi filius, hii omnes unanimiter
cum multitudine christianorum ultra mare perrexerunt ad ape-
riendum iter sancti sepulchri. Et gravi bello apud Niceam civita-
tem preliati sunt cum Arabis et Turkis ac Persis, qui ipsam chri-
stianorum terram occupauerant, et uicerunt eos, "fertur enim
fuisse paganos centum quadraginta milia". Capta quippe Nicea,
Antiochiam obsederunt, ibique cum maximo paganorum ab
orientali parte undique populo collecto preliati sunt, quorum
erat innumera multitudo, eisque diuino auxilio deuictis ceperunt
Antiochiam ciuitatem famosissimam in anno incarnati uerbi
MLXXXXVIIJ indictione VJ. Ipsam uero ciuitatem Boamundus ex
omnibus sibi quidem uendicauit. Alii autem iam dicti magnates
simul cum ceteris cum omni deuotione euntes, obsederunt Hie-
rusalem ciuitatem sanctam et acriter atque incessanter expu-
gnando cum machinis, undique eam aggressi sunt et uiriliter eam
ceperunt mense Iulii. Interfecta est ibi multitudo Sarracenorum,
qui ciuitatem ipsam possedebant. Capta itaque Ierusalem, chri-
stiani statuerunt sibi Gothifredum ducem ac protectorem. Ipso
quoque anno eadem indictione Roggerius dux una cum Rogge-
rio Sicilie comite urbem Capuam obsedit, et quadragesimo die
eius obsidionis acquisitam eam Riccardo principi reddidit. Eo-
dem anno kalendas Augusti flagrauit incendio. "Hoc eodem anno
papa Urbanus congregauit uniuersalem sinodum in ciuitate Baro,
in qua affuerunt ex diuersis partibus episcopi CXXX".

Anno dominice incarnationis MLXXXXVIIIJ, indictione VIJ, ka-
lendas Decembris fuit eclipsis lune sero. Eodem anno IV kal.
Augusti Urbanus papa Rome defunctus est. Cui Rainerius pre-
sbyter cardinalis natione Tuscus succedens, sublimatus est hono-
re pontificali et Paschalis est papa nuncupatus, seditque annis
XVIIIJ mensibus sex.

112 Romualdo II Guarna

 

Anno dominice incarnationis MC, indictione VIIJ; dux Rogge-
rius Canusiam obsedit, cepitque illam ciuitatem retibus circum
extensis. Eodem anno dux Gothifredus in Hierusalem mortuus
est et Balduinus frater eius rex est constituitus. "Hoc anno in
mense iulio Boamundus exiens ab Antiochia cum CCC equiti-
bus, cum Turcis bellum commisit ceciditque et comprehensus
est et uinctus catenis. Equites uero omnes illic mortui sunt. Fer-
tur autem fuisse paganos CXXIII milia".

Anno dominice incarnationis MCJ indictione IX mense Iunii,
Roggerius Sicilie comes defunctus est anno uite sue quinquage-
simo primo comitatus autem eius anno XXXXI. Hic autem fuit
miles egregius, moribus insignis atque famosus, iustitie tenax,
suis suorumque opibus studens, suos enim ditabat. Fuitque pau-
perum nutritor, pius, in elemosinis largus, ecclesiarum Dei atque
sacerdotum consulens. Huic autem successit filius eius Symon,
qui paucis transactis annis mortuus est. Cui frater eius, predicti
Roggerii comitis filius, Roggerius comes successit. Hoc anno
Raul Machabeo Mons Caueosus mutatur.

Anno dominice incarnationis MCIJ indictione X Roggerius
dux simul cum papa Paschali obsedit Beneuentum maximo cum
exercitu, nec destitit donec eo qui tunc eadem ciuitate princi-
pabatur expulso, cepit ipsam ciuitatem et ipsius pape iuri ac po-
testati eam dimisit. Hoc tempore Boamundus dimissus et rediit
in Antiochiam.

Anno dominice incarnationis MCV, indictione XIIIJ; dux Rog-
gerius obsedit montem Sancti Angeli cepitque ipsam ciuitatem et
castellum eius mense Octubris. Mense uero Decembris Boamun-
dus a ciuitate Antiochia in Apuliam rediit profectusque, in Galliam
anno sequenti duxit uxorem filiam Philippi Francorum regis no-
mine Constantiam, ex qua Boamundus ipse duos filios habuit;
quorum quidem unus nominatus est Iohannes, qui puer mortuus
est, alter uero dictus est Boamundus, qui patri suo successit.

Anno dominice incarnationis MCVJ indictione XIIIJ Riccar-
dus princeps Capuanus defunctus est mense Iunii anno sui prin-
cipatus XIIIJ. Cui princeps successit frater eius Robbertus. Eo-
dem anno apparuit stella cometis magna a parte occidentis sero
per totum mensem februarii. Ipso quoque anno mense Iulii cor-
pora sanctorum Pontiani pape et martyris et Eleutherii episcopi

114 Romualdo II Guarna

 

et martyris et Anastasii confessoris de Roma in Troiam Apulie
ciuitatem translata sunt, quorum meritis uirtus Domini fuit ad sa-
nandum multos infirmos.

Anno dominice incarnationis MCVIJ indictione XV dux Rog-
gerius obsedit Luceriam Apulie ciuitatem cepitque eam mense
Augusto.

Anno dominice incarnationis MCVIIJ indicione J Philippus
Francorum rex obiit anno ex quo cepit regnare XXXXVIIIJ; cui
Ludouicus filius eius successit in regnum. Eodem anno obiit Gui-
do frater Roggerii ducis. Obiit quoque Guiscardus filius ipsius
Roggerii ducis mense Augusti. Eo tempore Alexius Constantino-
politanus imperator mortuus est, et Calo-Iohannes filius eius illi
in imperio successit. His autem temporibus Henricus filius Hen-
rici imperatoris Alamanorum, monitus per legatos a Paschali pa-
pa, persecutus est eundem patrem suum, auferens ei omnem im-
perii potestatem. Quem postquam expulit obsedit. Non post
multum uero temporis idem Henricus imperator mortuus est et
obsessus anno imperii sui LXVIJ, et ipse filius eius regnum sibi
suscepit.

Anno domini MCX indictione IIJ stella cometis a parte sep-
temtrionali circa polum uisa est tota nocte a sero usque mane
per totum mensem Iunii. Eodem anno mense Septembris dom-
nus Alexander comes fecit Miliolongum hedificare castellum.

Anno incarnati verbi MCXJ indictione IV Henricus filius Hen-
rici imperatoris, Alamannorum rex, ingenti cum exercitu Ala-
mannorum et Suauorum Italiam uenit, plurisque rebus sibi com-
positis Nouariam ciuitatem sibi resistentem cepit eamque depo-
pulatus est. Similiter et Ariciam. Cumque uelud pacificus Romam
ueniret, Paschalis papa simul cum clero et populo Romano ho-
norabiliter illum excepit in ecclesia beati Petri. Rex autem suo-
rum militum caterua stipatus, post pacis osculum benedictio-
nemque ab eo acceptam, dum ab eodem papa quod ipse per le-
gatos sibi promiserat, optinere se non posse uideret, cepit ipsum
papam cum omnnibus<!--Typo in Bonetti--> qui cum eo illic erant, atque per duos
menses in custodia habere fecit, propter inuestituram episcopa-
tus per anulum et uirgam quam rex petebat. Et papa predeces-
soris sui Gregorii cognomento Ildeprandi, qui hoc inchoauerat

116 Romualdo II Guarna

 

negotium, statuta tenens, concedere sibi nullo modo uolebat.
Tandem uero Paschalis, non tam terrore sui coactus, quam etiam
suorum, eorum maxime qui sibi fideliores quidem esse uide-
bantur, suasu deceptus, sed et pro liberatione illorum qui cum
ipso tenebantur, flexus, timens ne propter hoc rex ipse tiranni-
ce potestatis occasione inuenta et illos quos tenebat perimeret
et plerumque Italie populum deuastaret, eam inuestituram regi
concessit et pariter cum eo comunicans imperii coronam capiti
eius imposuit. Rex itaque dimisso papa cum omnibus qui statim
eo et pro eo capti erant accepta ab eo corona reuersus est.
Eodem mense quo papa captus est, Roggerius dux morbo deten-
tus Salerni diem clausit extremum mense Februarii anno duca-
tus sui XXV mense VJ, etatis uero sue L, sepultusque est in eccle-
sia beati Mathei apostoli, quam pater eius in eadem ciuitate con-
struxerat. Fuit autem Roggerius dux corpore insignis, moribus
illustris, moderata gloria, ciuilis, affabilis, ecclesiarum guberna-
tor, Christi sacerdotibus prebens humilem se clericos uehemen-
ter honorans, omnes ad se uenientes honorabiliter excipiens ac
letos a se remittens, nutritor gentis, pacis amator, delinquentibus
clemens, suis beneuolus, pacatos extraneis et cunctis amabilis
atque largus in donis plurimis. Omnibus namque gratus ac com-
modus, et tam suis quam extraneis magis dilectioni quam timo-
ri se exhibere studebat. Eo quippe mortuo tantus luctus publi-
cus fuit, ut omnes doluerint tamquam in propria orbitate. Cui
Willelmus filius eius in honore ducatus eius successit. Post obi-
tum uero ducis Roggerii die quarta decima Boamundus frater
ipsius Roggerii ducis simili infirmitate in Apulia mortuus est
sepultusque iuxta ecclesiam beati Sabini confessoris in ciuitate
Canusia. Fuit autem Boamundus miles strenuus, corpore deduc-
to, honorabili animo constans, cautus eloquio, ingenio astutus,
bellicosus, inquietus, semper impossibilia appetens, peritia at-
que uirtute in bello preualidus. Huic autem Boamundus filius
eius una cum matre sua domna Constantia successit.

118 Romualdo II Guarna

 

* Anno Domini 1112. Hoc anno mense Augusti Agerenum
iterum ignis combustione uastatur.

"Anno Domini MCXIIJ indictione VJ. Hoc anno mense Ianuarii
comprehensa est a Barensibus equitibus mater Robberti comitis
et in custodiam missa. Unde iratus comes Robertus fecit incidi
oliuas et arbores et uineas Barenorum. Tunc Barenses fecerunt
sibi caput et dominum Risonum archiepiscopum, et ceperunt
habere guerram cum predicto Roberto comite".

Anno Domini MCXIIIJ indictione VIJ Tancredus Marcisi filius
cui Boamundus commendauerat Antiochiam mortuus est, et
Roggerius filius Riccardi accepit Antiochie procurationem.

Anno ab incarnatione Domini MCXV indictione VIIJ apud Ci-
peranum in ecclesia sancti Paterni Wilielmus dux deuenit liggius
homo pape Paschalis qui tunc sinodum celebrabat, et ipse papa
statim per uexillum tradidit eidem duci totam terram cum hono-
re ducatus, quemadmodum Gregorius papa concessit et tradidit
eam duci Robberto Guiscardo apud ipsum Ciperanum, et que-
madmodum Urbanus papa concessit Roggerio duci in ciuitate
Melfia, et sicut idem Paschalis papa concessit et tradidit eidem
duci Roggerio apud sanctum Trophimenem per illud idem do-
num atque consensum. In predicta quidem synodo Landulfus
Beneuentanus archiepiscopus ab ordine pontificalis deiectus est
eo quod inobediens pape fuit, quique non post multum tempo-
ris largito munere in sede sua ab eodem papa restitutus est.
Eodem anno mense Decembris in Syria ante natalem Domini
terre motus ita fuit magnus, quod Manistra et Marais ad solum
usque et alie quam plures ciuitates et castella attritis hominibus,
sed et pars ciuitatis Antiochie ac usque Hierusalem prostrate
ceciderunt. Eodem anno mense Aprilis Ala ducissa mater Wil-
lelmi ducis defuncta est.

Anno incarnati verbi MCXVJ, indictione IV; Willelmus dux
accepit uxorem nomine Gaitelgrimam filiam comitis Robberti
de Ariola. "Eodem anno regina et Tancredus cum aliis multis,
idest Goffrido Britton et Unfredo Grauina, dominio et equitibus

120 Romualdo II Guarna

 

ut fertur usus ad CXX peditumque non exigua manu, audacter
pergebant iuxta flumen Bradanum. Quibus comes occurrens
Alexander cum suis ita detriuit ac debellauit eos, ut Tancredus
fuge liberaretur presidio et Britto Gofredus, regina uero et Un-
fredus cum multis aliis caperentur equitibus, omniaque eorum
direptioni predeque data sunt. Regina uero ducta sub custodia
est in Materam ciuitatem, in qua aliquanto peracto tempore
retenta, dimissa est sub iureiurando ut reuerteretur in Materam
et in Alexandri comitis custodia; set minime hoc impleuit. In-
super mense Maio cum CC equitibus et peditum turba terram
uastauit Alexandri comitis Barensis".

Anno dominice incarnationis MCXVIJ, indictione X; mense
Aprilis in Uenecia, Liguria, Emilia atque Flamminia Italie prouin-
ciis, in Gallia quoque Transalpina, multorum domus contritis ho-
minibus pluraque hedificia simul et ecclesie ingenti terre motu
concusse ceciderunt. Eodem anno mense Iulio, XVIJ kalendas
Augusti, feria IIa, luna in signo aquarii passa est eclipsim ab hora
octaua noctis usque in matutinum.

Anno ab incarnatione Domini MCXVIIJ, indictione XJ; tercio
idus Decembris, feria IIIJ, luna in signo geminorum passa est ecli-
psim a quinta hora usque in nonam horam noctis eiusdem.
Eodem mense Decembris post solis occasum usque in tertiam
horam noctis celum rubeum quasi ignis apparuit a septemtrio-
nali parte usque ad arcton; sequenti uero mense Ianuarii Pascha-
lis papa Rome defunctus est. Et Iohannes natione Gaietanus qui
Romane ecclesie diaconus et cancellarius fuerat, statim a clero
et populo Romano in Romani pontificatus honorem electus et
Gelasius est papa dictus. Qui priusquam ordinaretur, propter
Henrici Alamannorum imperatoris aduentum, qui tunc Romam
festinus aduenerat, metum ipse Gelasius in ciuitate Gaieta seces-
sit, ibique a cardinalibus qui eum sequti sunt ordinatus est et
consecratus; spreuerat enim predicti imperatoris assensum eius-
que communionem. Imperator autem hoc uidens, conuocato
populo Romano cum quibusdam clericis, iussit eligi in ordine
summi pontificis quemdam Burdinum nomine, cui nomen im-
positum est Gregorius papa seditque in ecclesia beati Petri. Hic
autem Burdinus prius in Toletana ecclesia Hispanie archidiaco-

122 Romualdo II Guarna

 

nus fuit, de qua postea assumptus fuit episcopus in ciuitate Co-
nimbro, et imposuit sibi nomen Mauricius; dehinc mortuo Bra-
carensi archiepiscopo, effectus est ipse ciuitatis eiusdem archie-
piscopus, Paschali papa in hoc assensum prebente, non parui
muneris gratia ab eo sibi collati. Hinc etiam nonnullis decursis
temporibus, mortuo Tolletano archiepiscopo, Burdinus ipse lar-
gita prefato Romano pontifici auri copia petiit ab eo sibi eun-
dem Tolletanum archiepiscopatum. Paschalis autem accepta pe-
cunia in honore petito assensum non prebuit. Unde Burdinus
ipse Bracarensem archiepiscopatum omnino dimittens, impera-
tori Alamannorum adhesit. Paschalis itaque, postquam ei man-
dauit ut in archiepiscopatum sibi commissum rediret et ipse
eius iussioni acquiescere nollet, eum ab omni sacerdotali ordine
deposuit. Postea uero idem papa Paschalis excommunicauit eum
pro eo quod contra suam iussionem in ecclesia beati Petri mis-
sam celebrauit. Eodem anno quo papa Gelasius ordinatus est
mense Martii indictione XJ in ciuitate Gaieta ipso Gelasio cum
cardinalibus residente in episcopali ecclesia eiusdem ciuitatis,
W[illelmus] dux liggius eius homo iure deuenit, et statim ipse
papa per uexillum tradidit eidem duci totam terram suam cum
honore sui ducatus dicens: Quemadmodum Gregorius papa
tradidit illam Robberto Guiscardo auo tuo et sicut Urbanus
papa eam Roggerio patri tuo tradidit et sicut Paschalis papa
eidem Roggerio patri tuo prius illam et postea tibi tradidit, sic
et ego trado tibi eandem terram cum honore ducatus per il-
lud idem donum atque consensum. Eodem anno mense Aprilis
Balduinus rex Hierusalem obiit, cui successit in regnum Baldui-
nus cognomento de Rubaia. Ipso quoque anno mense Augusti
mortuus est Alexius imperator Constantinopolitanus, successit-
que ei in imperium Calo Iohannes filius eius.

Anno dominice incarnationis MCXVIIIJ indictione XIJ pridie
kalendas Decembris luna passa est eclipsin a media nocte usque
in matutinum. Eodem anno mense Ianuarii Gelasius papa post-
quam per annum [unum] Romanam gubernauit ecclesiam, cum
esset in Gallie partibus defunctus est. Tunc cardinales qui cum eo
ibi fuerant, elegerunt in ordine Romani pontificis archiepisco-
pum Uiennensem nomine Guidonem, uirum utique nobilem,
quem Calixtum papam nuncupauerunt. Qui Romano pontificio

124 Romualdo II Guarna

 

sublimatus, post annum unum Romam uenit et papalem in Late-
ranensi palatio cathedram sedit. Anno quo Gelasius papa defunc-
tus est mense Augusto Sarraceni inuaserunt Antiochiam. Contra
quos Roggerius Riccardi filius Antiochie procurator cum militi-
bus et peditibus quos tunc habere poterat exiens, atque cum Sar-
racenis dimicans propter impatientiam suam uictus ac mortuus
est. Multitudo quoque christianorum cum eo mortua est; noluit
enim expectare Balduinum regem Hierusalem qui cum maxima
militum manu ueniebat in auxilium christianorum. Non post
multos uero dies ipse rex cum suis uenit in Antiochiam et cum
predictis Sarracenis qui terram ipsam occupauerant, bellum
commisit eosque deuicit et Antiochiam in sua manu accepit.
"Hoc tempore mense Augusti regina Constantia comprehensa
est a comite Alexandro et Grimoaldo Barense in Iuuenatia ciui-
tate et cum ea equites L traditione quorumdam ciuium".

Anno dominice incarnationis MCXX indictione XIIJ mense
Iunio Robbertus Capuanorum princeps defunctus est cui Ior-
danus frater eius successit in honore principatus ipsius. Mense
octubris indictione XIIIJ in Beneuenti palatio W[illelmus] dux
deuenit liggius homo pape Calixti per directum contra omnes
homines. Et ipse papa statim eidem duci donauit et concessit ac
per uexillum tradidit omnem terram ipsius ducis cum toto hono-
re ducatus ipsius dicens: "Ad honorem Dei et beati Petri aposto-
lorum principis nec non et Pauli, fidelitatem quoque Romani
pontificatus et nostram nostrorumque successorum canonice
intrantium, donamus et concedimus tibi terram et omnem hono-
rem, quemcunque nostri predecessores, uidelicet papa Nicolaus
et Alexander atque Gregorius, donauerunt olim Robberto Gui-
scardo auo tuo ac deinde Urbanus papa et Paschalis eius suc-
cessor donauerunt duci Roggerio patri tuo, idemque Paschalis
postea atque Gelasius papa donauerunt tibi". Eodem uero men-
se idem papa Calixtus Troiam uenit. Audiensque itaque Willel-
mus dux eiusdem pontificis aduentum obuius festinanter extra
ciuitatem aduenit cum primatibus suis. Cui uice stratoris ipse
pedes iuxta sellam usque ad ecclesiam episcopatus eiusdem

126 Romualdo II Guarna

 

civitatis ingenti cum honore deduxit. "Hoc tempore dux Guillel-
mus una cum Constancia regina et Tancredo obsederunt castel-
lum Sancte Trinitatis, quod situm est super flumen Basantum, et
ceperunt illud in die dominica in palmis mense Aprilis".

Anno dominice incarnationis MCXXJ indictione XIIIJ &lt;men-
se Iunii&gt; Calixtus papa cum multitudine armatorum obsedit
Gregorium papam, cognomento Burdinum, qui secesserat in
ciuitate Sutri; ab obsidione Callixtus papa destitit, donec Bur-
dinum cepit, captumque direxit in monasterium Sancte Trinitatis
de Cava.

"Anno Domini MCXXIJ indictione XV. Hoc tempore Calixtus
papa peruenit usque Calabriam causa componende pacis inter
ducem Wilhelmum et comitem Rogerium Sicilie, quod minime
facere potuit. Set mense Februarii dux et predictus Roggerius
comes inter se paciscuntur, et acceptis a comite Roggerio sep-
tingentis equitibus exeredauit comitem Iordanum.

Anno Domini MCXXIIJ in mense Aprilis Balduinus rex Hiero-
solime capitur a paganis dum rediret de Antiochia, set breui tem-
pore dimittitur. Hoc tempore in mense Iunio Roggerius comes
Sicilie cum turba non exigua equitum et peditum transfetauit in
Calabriam et castellum Sancti Mauri nomine cepit et cremauit".
Hic autem Calixtus papatum Romanum in pace et tranquillitate
possedit et urbem Romanam in pace et tranquillitate possedit et
urbem Romam pro sua uoluntate disposuit. Sedit autem in epi-
scopatu Romano anni VII. Rome mortuus est et honorifice sepul-
tus.

Anno dominice incarnationis MCXXV indictione IV. Huic suc-
cessit Honorius secundus natione Lombardus, prius archidiaco-
nus Bononiensis, post cardinalis, deinde episcopus Hostiensis,
qui et Lambertus dictus est. Hic ducem W[ilhelmum], secundum
statuta predecessorum suorum, per uexillum de ducatu Apulie
inuestiuit, et ab eo liggium hominium et iuramentum accepit.

* Dux autem W[ilhelmus], licet a baronibus et hominibus suis
multum diligeretur, tamen propter benignitatem et patientiam
suam ab eis quodammodo habebatur contemptui, qui inter ip-
sum et Roggerium comitem Sicilie liggium hominem eius et

* Da questo punto la narrazione e opera di Romualdo II.

128 Romualdo II Guarna

 

patruum consobrinum, discordie materiam ministrabant. Cum-
que inter predictum ducem et comitem sepe esset pax et con-
cordia reformata, ipsi inter eos guerram et discordiam innoua-
bant. Et quia predictus dux homo erat liberalis et largus et que-
cumque habere poterat militibus erogabat, necessitate coactus
primo Calabriam pro sexaginta milibus bisantiorum prephato
comiti in pignore posuit. Postea mediam ciuitatem Panormi, que
ei iure hereditario pertinebat, illi uendidit. Postremo cum de
uxore sua filium habere non posset, recepta a prenominato
comite multa pecunia, eum apud Messanam de ducatu Apulie et
tota terra sua heredem instituit. Hic Salernitane ecclesie omnia,
que Robbertus dux auus eius, et Roggerius dux pater eius do-
nauerat, confirmauit, et Iudajcam pro magna parte adiunxit. Ca-
strum Olibani reddidit, et totam Pastinam ecclesie moriens dere-
liquit. Mortuus est autem apud Salernum morte communi maior
triginta annis, anno ducatus sui octauo decimo, anno dominice
incarnationis MCXXVII mense Iulio, in festo beati Nazarii, indic-
tione V, sepultus est autem apud Salernum in tumulo patris sui
in ecclesia beati Mathei apostoli, quam Robbertus dux auus eius
a fundamentis edificauerat. Fuit autem W[illelmus] dux statura
mediocris, corpore gracilis, miles audax et strenuus, et in milita-
ri arte peritus, largus, humilis, benignus et patiens, affabilis omni-
bus, pius et misericors, et a suis hominibus multum dilectus, ec-
clesias Dei et ministros eius uehementer honorans. Comes uero
Roggerius, audita morte W[illelmi] ducis, qui eum heredem insti-
tuerat, statim cum galeis Salernum uenit, et a Salernitanis ciuibus
honorifice receptus est, quibus tenimenta et possessiones et an-
tiquas consuetudines confirmauit, et eos in suo recepit hominio.
Turrim autem maiorem in eorum potestate reliquit. Qui in ea-
dem ciuitate ab Alfano Caputaquensi episcopo est unctus in
principem. Dehinc Regium ueniens ibidem in ducem Apulie est
promotus et sic in Siciliam rediit.

"Anno Domini MCXXVII indictione VI mense Septembris
Boamundus iuuenis transfretauit in Antiochiam, et factus est
princeps in loco patris sui, et omnes ciuitates suas Apulie comi-
ti domno Alexandro consanguineo sui reliquid, ut uice sua eis
uteretur. Hoc anno Rogerius comes Sicilie excommunicatur ab

130 Romualdo II Guarna

 

Honorio papa quia non permittebat ut episcopi Sicilie ueni-
rent Romam. Denuo excommunicatur ab eodem papa eo quod
indebitum sibi nomen ducis inconsulto Romano pontifice ar-
ripuit".

Altero uero anno cum magno exercitu Apuliam intrauit. Papa
autem Honorius, cognito quod prephatus dux auctoritate sua
uellet sibi ducatum Apulie usurpare, cuius inuestitura et domi-
nium sibi predecessorum suorum iure legitimo pertinebat, Apu-
liam ingressus cum Robberto Capuano principe, Raydulfo comi-
te Ayrole cognato predicti ducis, cum Conuersanensibus, Gri-
moaldo principe Barensi, et aliis baronibus Apulie, contra eum
uenit ut eum de Apulia expelleret. Dux uero Rogerius, uir erudi-
tus et sapiens, pugnandi copiam eis prebere noluit, sed in tutis
et munitis locis cum suo exercitu se recipiens, tamdiu eos immo-
rari fecit, quousque affecti tedio et necessitate compulsi se diui-
derent et unusquisque ad propria remearet. Papa uero uidens se
a baronibus derelictum, Beneuentum rediit, quem dux Rog-
gerius e uestigio prosecutus est, et missis nuntiis cum eo con-
cordatus est, cui liggium hominium fecit, et iuramentum presti-
tit, et ab eo in ponte qui est super Sabbatum, per uexillum de du-
catu Apulie inuestitus est. Quo facto Honorius papa Romam
rediit, et dux Roggerius in Siciliam reuersus est. Alio iterum anno
in Apuliam uenit, et cum predictis baronibus et Robberto Ca-
puano principe concordatus est, et Turrim maiorem que est Sa-
lerni in sua potestate recepit.

Postmodum baronum et populi consilio apud Panormum se
in regem Sicilie inungi et coronari fecit. Qui regni solio potitus
cum nauali exercitu et magna militia Salernum uenit, et Amal-
fiam, Rauellum et Scalam potenter obsedit et longa obsidione
cepit, et tam castra eorum quam ciuitates suo dominio subdidit.
Post hec Apuliam rediens obsedit Barum, que se ei reddit, et tunc
Grimoaldum principem eiusdem ciuitatis principem et nobiles
ciues et potentes qui ei repugnauerunt secum in Siciliam tran-
sportauit. Interea Honorius papa mortuus est anno pontificatus
sui sexto, anno uero dominice incarnationis MCXXX indictio-
ne VIIJ.

"Hoc tempore Boamundus filius principis Boamundi in bello

132 Romualdo II Guarna

 

iusta Damascum occubuit, cuius corpus sine capite fertur esse
sepultum".

Anno ab incarnatione Domini 1127, indictione 6. Hoc an-
no mense Septembris Boamundus filius Boamundi principis
accersitus ab Anteochenis ut in loco patris optineret regnum
Antiochenum, reliquid omnes ciuitates Apulie, quas tenebat,
domno Alexandro comiti, ut uice sua eis uteretur, et ipse cum
triremis nauibus 14 absque aliis sex honerariis, et cum iu-
uenum electa multitudine pontica sulcans equora perrexit
Antiochiam. Mense Iunii eadem indictione, dum castellum
Obmanum iussione Roggerii comitis Siciliensis a comitibus
Calabrie, id est Alexandro Senesii et a Robberto Grandi-Ma-
ruli et aliis multis, aduentante etiam ab eodem Rogerio comi-
te militum peditum Sarracenorumque non minima multitu-
dine, obsideretur, Rogerius uir Iudith de intus cum militum
eque strenuissime agone illis resisteret, subito oriente sole
quadam die Rogerius Terlizus et Robertus Ricinnus cum elec-
ta militum caterua super eos irruentes, ita illos protriverunt
ut nullus ex eis esset, qui non aut fuge presidio liberaretur aut
capcionis neuo innodaretur, seu uictoris gladio perimeretur.
Sarracenorum uero, aliorumque peditum nec referendus est
numerus occisorum, qui, ut fertur, tota castra sanguine ut
aqua maduerunt. Eorum uero omnia direptioni et prede data
sunt.

Anno dominice incarnationis 1128, indictione 7. Hoc an-
no mense Maii comes Rogerius congregata militum peditum-
que multitudine Siculum transmeans fretum uenit in partes
Apulie. Fuisse autem in eius exercitu duo milia equitum et
triginta milia peditum, sagitarios mille quingentos fertur,
boum autem, ouium, porcorum aliorumque animalium mul-
titudo nullo clauditur numero. Qui ueniens cepit omnes ter-
ras quas Iudith cum uiro suo tenebat Rogerio, id est Tursium,
Obmanum, Pistiquinum, Cracum, omniaque oppida ac uillas

134 Romualdo II Guarna

 

circumquaque positas, posuitque obsidionem circa castellum
Sancti Archangeli, quod uidens Goffridus, filius domni Alexan-
dri comitis, exiit ad eum ueniam querens, cui et gratanter
concessa est. Eodem anno, eadem indictione, mense Nouem-
bris uenit papa Honorius in ciuitatem Troiam et sinodalem
agens conventum<!--Bonetti has 'v', not 'u'--> una cum episcopis et abbatibus atque co-
mitibus Apulie, iterum excommunicatur comes Rogerius om-
nesque sue arrogancie fautores cum eo.

Anno Domini 1129, indictione 8, mense Iunii, dum ducis
Rogerii, a quadraginta usque ad sexaginta ut fertur ueloces ga-
lee erant, uelocissime circumdederunt ciuitatem Barum ita
ut nec intrandi nec egrediendi in urbem esset aliquibus locus
caupolis uel lintribus Barinorum. Dux itaque cum exercitu
suo ueniens apprehendit Salpim in mense Augusti, etiam et
ciuitatem Rubum ut fertur tradicione ciuium. Cumque dom-
nus Tancredus et corporali molestaretur infirmitate et ducis
Rogerii molestaretur oppressione, tandem cum domno Ale-
xandro comite fratre suo, et cum domno Grimoaldo Barensi
principi, medio estatis, id est decima die Augusti, facta est pax
cum dicto duce Rogerio, reddentes etiam terras ab eisdem
comprehensas, id est Grauinum Roberto, Aquamuiuam
Cornulo(...) prioribus domus sancti Guillelmi.

Anno ab incarnatione Domini 1130, indictione 9, mense
Septembris, dux itaque Rogerius postquam omnes Apulie ciui-
tates suo subiungauit dominio, id est Troiam, Sipontum et
Montem Garganum et Tranem cum omnibus castellis et uillis
circumquaque positis, uenit Melfim fecitque ibidem congre-
gari omnes comites Calabrie, Apulie, Salentine, Brizie et Lu-
canie, Campanie, etiam episcopos et abbates; iussitque omni-
bus comitibus ut sibi filiisque suis idest Rogerio et Tancredo
omni tempore fideles essent et obedirent suis preceptis, nec in
terris eorum furta et latrocinia sinerent esse nec consentirent.
Et his omnibus prescriptis sacramento firmatis mense Octu-
bris reuersus est in Siciliam.

Anno ab incarnatione Domini 1131, indictione 11, mense
Decembris die natali Domini prephatus dux Rogerius precepit
congregare in Sicilie prouinciam omnes episcopos diuersa-
rum prouinciarum Calabrie, Apulie, Campanie qui iussione

136 Romualdo II Guarna

 

Calixti pape * unxerunt eum in regem ac super caput eius co-
ronam regiam posuerunt et ab omnibus uocari regem iusse-
runt.

Hoc tempore Boamundus filius principis Boamundi in bel-
lo iuxta Damascum occubuit cuius corpus sine capite inuen-
tum est, et sepultum in monasterio sancte Marie quod est
iuxta sepulcrum nostri redemptoris, in dextera parte eiusdem
sepulcri, mense Februarii.

Anno Domini 1132, indictione 8, mense Septembris, dum
Rogerius dux Brundusium ac turrem in eo constructam sue
subdidit potestati ipseque reuersus Sicilie fuisset, comes Tan-
credus ad obsidendam turrem perrexit, ubi tota ingenii arte
decertauit ut caperet eam, set ut uidit inexpugnabilem eius
esse municionem accensus ira fertur iurasse quod nulli qui in
eadem erat turre parceret set alios patibulis alios ignibus
daret, alios uero uiuos sepeliret si capere illos aliquando pos-
set. Set hoc iuramento magis nocuit quam profuit, nam custo-
des et defensores turris contra se hoc iuramentum factum
cognoscentes inuicem coartantur magis se mori uiriliter pu-
gnando quam se prodere eligentes. Cum eius obsidio nichil
proficeret, iram suam ad consilium reuocat ut Barensis prin-
ceps Grimoaldus ueniret et dulci alloquio eos moneret ut ean-
dem turrim seseque ipsi Grimoaldo darent, ipse autem Tan-
credus cum suis Gallipolim ad obsidendum pergeret. Quod et
factum est. Mense autem Decembris predictus princeps plus
mansuetudine quam ferocitate cepit prephatam turrem, nulli
malum faciens cum suis rebus abire permisit.

Anno Domini 1129, indictione 8. Rogerius dux transfre-
tauit a Sicilia, uenit in Apuliam ac perrexit Tarentum. Deinde
habiit Nerito cum grandi exercitu, fertur enim tria milia
habuisse equites, pedites uero ac sagittarios et Sarracenos
usque ad sex milia, quam uacue factam inueniens cepit, pre-
de ac direptione cuncta permiscendo, quin etiam et christia-
norum sanguinem a Sarracenis crudeliter fundi precipiendo,
nam senes interficiebant, pueros de sinu auferentes matrum

* Errore nel testo: Callisto II era morto nel 1124. Si tratta di Anacleto II.

138 Romualdo II Guarna

 

allidebant gladiisque findebant, sacerdotes iuxta crucem et
altare stantes interimebant, sacramenta ecclesie id est sanc-
tum crisma in suius peronibus deridendo seu culponibus fun-
debant, mulieres coram maritis adulterantes, reliquos uero
qui superfuerunt uinculatos Sicilie asportare precepit. Et exin-
de amaro exercitu adhiit Brundusium, posuitque sibi obsi-
dionem in mense Iunii per terram et mare, fecitque ante eam
turrem fieri ex trabibus proceris et altissimis, ferreisque ne-
xibus, coriis uiminibusque muniuit, cuius altitudo predicte
urbis muros precelleret. Set nichil huiusmodi infermentum
machine profuit sibi nec obfuit Brundusinis; Gofredus enim
domni Alandri comitis filius, et Riccardus Clerimonti domi-
nus qui de intus erant simili modo confecerunt balistas et
machinas que totam subito destruxerunt turrem. Dux uero
nullo modo suum preualere ingenium uidens, omnem exerci-
tum fame afflictum, ignem in turrem missum suam Tarenti
reuertitur.

Quo defuncto scisma in Romama ecclesia exortum est, nam
maior et sanior pars cardinalium Gregorium natione Romanum
diaconum cardinalem Sancti Angeli in pontificem elegerunt qui
et Innocentius secundus est appellatus. Alia uero pars cardina-
lium Petrum filium Petri Leonis nobilem ciuem Romanum dia-
conum cardinalem Sancti Nicolai de Carcere in pontificem
leuauerunt, qui ab eis Anacletus est appellatus. Hic autem paren-
tum suorum quorum habebat copiam, auxilio et fortitudine pe-
ne totam urbem suo dominio subdidit. Innocentius uero Fran-
gentiumpanem usus consilio et auxilio, cum in Urbe morari non
posset, priuatim per Tyberim in mare descendens cum galea
Pisanorum Pisas uenit et a Pisanis honorifice susceptus est; et in
ea ciuitate aliquantulum commoratus sollempne ibidem conci-
lium celebrauit. Dehinc in Galliam uenit et a Ludouico rege Fran-
cie et tota occidentali ecclesia est receptus.Anacletus uero Urbis
dominio potitus nuntium ad Roggerium regem Sicilie misit. A
quo et receptus est. Cuius auctoritate Apuliam intrauit et apud
Melfiam concilium celebrauit. Qui cum per nuntios suos prepha-

140 Romualdo II Guarna

 

tum regem sepe rogasset ut cum eo haberet colloquium et ei de
more hominium faceret, ipse utpote uir astutus et sapiens et pre-
cauens in futurum ab eius se colloquio et aspectu subtraxit. Ana-
cletus autem aliquandiu in Apulia commoratus Romam rediit et
ibi usque ad uite sue terminum mansit.

Interea Robbertus Capuanus princeps et Raydulfus comes
Ayrole cum aliis comitibus et baronibus Apulie regi Roggerio
sunt rebelles effecti. Quo cognito rex Roggerius congregato na-
uali exercitu et magna multitudine militum et peditum Saler-
num uenit et apud Scafatim fluuium in territorio Nucerie cum
Robberto Capuano principe et Raydulfo comite pugnauit et de-
uictus est. Qui fugiens Salernum se recepit. Postmodum uero re-
sumptis uiribus iterum in Apuliam rediit, Conuersanes obsdedit,
eorum ciuitates et castella uiriliter expugnauit et quosdam de
eis captos in Siciliam misit. Transacto uero aliquanto spatio tem-
poris cum magno exercitu in Terram Laboris uenit, Nuceriam
cepit et diruit, Auers[i]am destruxit, Capuam et pene totam Ter-
ram Laboris occupauit. Princeps uero Capuanus simul cum co-
mite Raydulfo Neapolim se receptauit, sed quia ciuitas illa par-
tim situ loci partim militia munita erat, eam expugnare non po-
tuit, sed militiam suam apud Auersam et in aliis uicinis locis relin-
quens eam continuo inpugnari et deuastari fecit. Robbertus uero
Capuanus princeps Pisa ad implorandum Pisanorum auxilium
iuit, relictis apud Neapolim Sergio magistro militum et duce eiu-
sdem ciuitatis et comite Raydulfo. Qui postmodum cum magno
nauali exercitu Pisanorum Neapolim uenit et maximam auda-
ciam et fortitudinem baronibus qui Neapolim erant prebuit. Ga-
lee uero Pisanorum super Amalfiam uenientes eam inmunitam
et huius rei insciam ceperunt et expoliauerunt. Quod audiens
rex Roggerius qui tunc temporis in Terra Laboris erat, misso
exercitu suo Pisanos qui adhuc in Amalfie partibus morabantur
fugauit et multos eorum in ore gladii perdidit et sic ciuitatem li-
berauit. Pisani uero deuicti et confusi primo Neapolim postea
Pisas redierunt. Rex autem Roggerius uir discretus et prouidus
qui in agendis suis negotiis magis consilio quam uiribus uteba-
tur, nunc in Terra Laboris nunc in Apulia inimicos suos uiriliter
inpugnabat et quosdam eorum minis et terroribus, quosdam ue-

142 Romualdo II Guarna

 

ro beneficiis et promissis ad suam amicitiam attraebat. Robber-
tus uero Capuanus princeps et comes Raydulfus et quidam alii
de baronibus cognoscentes quod regi Roggerio resistere non ua-
lerent, ad Lotharii imperatoris Teutonici auxilium confugerunt
ipsum humiliter postulantes ut eis ammissas terras restitueret
asserentes Apuliam et Siciliam ad ius sui imperii pertinere. Rex
autem Roggerius postquam inimicos et rebelles suos a regno
repulit et fugauit, totam terram in pace et tranquillitate possedit
preter Neapolim quam expugnare non potuit. Hic autem cum
esset comes et iuuenis Albyriam filiam regis Hispanie duxit uxo-
rem ex qua plures liberos habuit, Roggerium quem Apulie du-
cem instituit, Tancredum quem Tarenti principem fecit, Anfu-
sium quem Capue principem ordinauit, Willelmum et Henricum.
Habuit etiam de predicta uxore filiam unam.

Interea Innocentius papa in Francia aliquantulum demoratus
Alamanniam uenit et ab imperatore Lothario et ab uniuersis
principibus eius cum summa est gloria et deuotione susceptus.
Imperator autem tum predicti pape suggestione et ammonitio-
ne continua, tum exulum Apulie precibus et miseratione com-
motus cum magno esercitu Italiam intrauit et per partes Ancone
simul cum papa Innocentio in Apuliam uenit, Robbertum uero
Capuanum principem cum comite Raydulfo et aliis exulibus et
quadam parte sui exercitus Terram Laboris intrare iussit, galeas
etiam Pisanorum in eorum auxilio uenire precepit. Imperator
autem totam Apuliam, resistente sibi nemine, occupauit. Rex ue-
ro Roggerius cognoscens quod imperatori resistere non ualeret,
eo quod barones eius et ciuitates pro maiori parte recesserant
ab ipso, ciuitates et castra sua fortia premuniuit; ipse uero cum
exercitu suo una dieta aut multum duabus post imperatorem
ueniens ciuitates et castella que imperator ceperat expugnabat
et frequentes nuntios in exercitum imperatoris mittens, princi-
pes eius promissionibus et muneribus ad suum amorem et gra-
tiam attrahebat.

Capuanus uero princeps cum comite Raydulfo Terram Labo-
ris ingressus, eam et ducatum Amalfie potenter obtinuit et cum
magno exercitu militum et galeis Pisanorum Salernum ueniens
eam obsedit. Salernitani autem ciues qui de antiquo suis dominis
fideles extiterant, in fidelitate solita firmiter perdurantes, eis uiri-

144 Romualdo II Guarna

 

liter restiterunt. Erat tunc Salerni Robertus regis Roggerii cancel-
larius cum militia regia et baronibus plurimis, qui simul cum Sa-
lernitanis ciuibus in exercitu principis et Pisanorum insultum se-
pius facientes eos uiriliter impugnabant. Cumque ciuitas ab eis
fere unius mensis spatio esset obsessa et ab eis non posset modo
aliquo expugnari, nouissime imperator ab Apulia uocatus cum
apostolico et suo exercitu super eam uenit. Robbertus autem
cancellarius, uir magni consilii et discretus, metuens ne si forte
ciuitas per uiolentiam ab imperatore caperetur, regi Roggerio in-
recuperabile dampnum accideret, habito baronum consilio, Sa-
lernitanis ciuibus ex parte regis precepit ut cum imperatore con-
cordiam facerent et se et regis militiam que in ciuitate erat a peri-
culo liberarent. Ciues uero eius preceptis obtemperantes pacem
cum imperatore fecerunt et data de suis imperatori magna pecu-
nia, quadrigentos milites qui in ciuitate fuerant, ad regem Rog-
gerium cum rebus suis illesos abire fecerunt. Cancellarius autem
cum baronibus et quibusdam militibus se in Turrim maiorem
recepit. Facta autem pace, Pisani utpote superbi et elati ceperunt
iniurias et molestias ciuibus Salernitanis inferre. Qui eorum su-
perbiam non ferentes, accipientes arma in eos irruerunt, et maxi-
mum castrum ligneum, quod ad expugnationem ciuitatis fece-
rant, eis presentibus, combusserunt. Unde Pisani in iram commo-
ti ab imperatore, qui eis super hoc auxilium non prestiterat, re-
cesserunt et postmodum sunt cum rege Roggerio concordati.
Imperator uero ciuitate potitus, acceptis ab eis pro pecunia obsi-
dibus, a ciuitate recedens, apud Sanctum Seuerinum sua castra
locauit, ibique habito apostolici et baronum consilio, comitem
Raydulfum ducem Apulie ordinare disposuit. Propter quod inter
apostolicum et imperatorem maxima contentio est oborta. Apo-
stolicus enim asserebat inuestituram ducatus Apulie ad ius Ro-
mani pontificis pertinere et hoc a suis predecessoribus fuisse
iam longo tempore firmiter obseruatum. Imperator e contrario
affirmabat, hoc ad ius pertinere imperii, et ducatum Apulie debe-
re auctoritate imperatoria ordinari. Sed quia uterque in procinc-
tu erat itineris, et deficientibus ad presens utriusque partis in-

146 Romualdo II Guarna

 

strumentis et rationibus, controuersia hec ad plenum difiniri non
poterat, communi consensu ad hunc finem concordie deuene-
runt: ut apostolicus et imperator per uexillum comitem Raydul-
fum de ducatu Apulie inuestirent, et postmodum habita oportu-
nitate loci et temporis, utriusque partis allegationibus plenius
exhibitis et ostensis, hec controuersia mediante iustitia finiretur.
Quod et factum est, nam apostolicus accepto uexillo a superiori
parte, imperator ab inferiori, comitem Raydulfum de ducatu Apu-
lie inuestierunt. Quo facto imperator in Alamaniam rediit. Inno-
centius uero Romam intrauit et a Frangentibuspanem et quibu-
sdam aliis nobilibus honorifice receptus est. Anacletus uero non
multo post diem clausit extremum. Rex autem Roggerius au-
diens apostolicum et imperatorem recessisse, receptis etiam suis
quadrigentis militibus qui a Salerno uenerant, fortior effectus fe-
stinus Salernum uenit et a Salernitanis ciuibus cum summa est
deuotione susceptus. Nec moram, Nuceriam obsedit expugnauit
et destruxit, totam Terram Laboris potenter optinuit, Capuam in
ore gladii cepit et concremauit. Tunc cum Sergio magistro mili-
tum Neapolitanorum concordatus est et eum secum in expedi-
tionem duxit. Dehinc acies suas uersus Apuliam dirigens totam
terram Beneuentanam et Capitanatam recuperauit. Quo audito,
comes Raydulfus, qui se ducem uocari faciebat, congregato exer-
citu militum et infinita multitudine maritimarum ciuitatum apud
Ranianum ei potenter occurrit.

Cumque de pace inter eos componenda, mediante Bernardo
Claraeuallensi abbate, diutius esse tractatum nec potuisset, pec-
catis exigentibus, consumari, bellum inter eos ualidum est exor-
tum. Dux autem Roggerius filius predicti regis, qui in acie per-
cussoria fuerat, oppositas sibi acies uiriliter expugnauit et Si-
pontum usque fugauit. Rex uero, qui in magna ac postrema acie
fuerat, lassescentibus militibus, in fugam conuersus est, et tunc
multa milia hominum capta sunt et occisa. Sergius quoque magi-
ster militum Neapolitanorum gladio percussus occubuit. Rex
uero tota nocte equitans Salernum uenit et ab eiusdem urbis
ciuibus more solito est reuerenter exceptus. Qui in ea ciuitate
aliquantulum moratus, ciuitates suas et castella militibus et pedi-
tibus premuniuit. Tunc Willelmus natione Rauennas et electus

148 Romualdo II Guarna

 

Capue, in Salernitana ecclesia est electus. Deinde recepta Neapo-
lim et dispositis et ordinatis partibus regionis illius, cum Rogge-
rio duce et Tancredo principe filiis suis in Siciliam est reuersus.
Adueniente autem estate per mare et per terram cum magno
exercitu in Terram Laboris uenit. Papa uero Innocentius, mortuo
Anacleto, dominio urbis potitus, magnum exercitum de Romanis
et Campanis congregauit, et terram regis ingressus, Sanctum
Germanum et pene totam terram Sancti Benedicti occupauit, et
Gallucium castrum obsedit. Quod audiens rex Roggerius Rog-
gerium filium suum ducem Apulie contra eum cum magno exer-
citu misit. Qui ueniens castrum obsidione liberauit, Romanos
deuicit, dominum papam et multos cum eo nobiles Romanos ce-
pit. Quem rex e uestigio prosecutus, ad pedes domini pape
uoluit humiliter satis accedere. Sed ipse utpote uir constans et
rigidus eum primum recipere noluit. Tandem discurrentibus
inter eos nuntiis et de pace componenda tractantibus, dominus
papa habito consilio cardinalium propter multos ciues Roma-
nos, qui cum eo capti fuerant, regem in gratia sua recepit, et re-
cepto ab eo sacramento et hominio, ipsum per uexillum de re-
gno Sicilie et ducatu Apulie inuestiuit.

Eo tempore comes Raydulfus, qui dux dicebatur, occasione
flebothomie, Troie mortuus est. Tunc etiam Vesevus mons emisit
pulverem ferruginei coloris et subrubei in tanta copia, quod
usque Neapolim et Capuam et Salernum peruenit. Rex autem In-
nocentium papam satis honorifice Beneuentum usque deduxit,
et accepta ab eo licentia, Troiam uenit et eam recepit. Post-
modum Barum obsedit, que post longam obsidionem se ei reddi-
dit. Et tunc Iaquintum, qui se principem Barensium uocari facie-
bat et multos alios suspendi fecit. Riccardus etiam de Claro-
monte ibi occisus est, Alexander uero frater eius in Romaniam
recessit. Sicque potentissimus rex Roggerius, inimicis et prodi-
toribus suis superatis pariter et destructis, cum triumpho et glo-
ria in Siciliam rediit, et regnum suum in summa pace et tran-
quillitate possedit. Papa uero Innocentius Romam rediit et eam
in pace et tranquillitate tenuit. Non multo post tempore Lotha-
rius Teotonicorum imperator obiit et ei Corradus in imperio suc-
cessit. Similiter et Lodouicus rex Francorum mortuus est et ei
Lodouicus filius eius in regno successit.

150 Romualdo II Guarna

 

Rex autem Roggerius in regno suo perfecte pacis tranquilli-
tate potitus, pro conseruanda pace camerarios et iustitiarios per
totam terram instituit, leges a se nouiter conditas promulgauit,
malas consuetudines de medio abstulit. Et quia cor magnificum
et dominandi animum semper habuit, dominio Sicilie et Apulie
nequaquam contentus, maximum naualem preparauit exerci-
tum, quem cum multis militibus in Africam mittentes, ipsam
cepit et tenuit. Susas, Bonam, Capsim, Sfaxim et Tripolim expu-
gnauit et sibi tributarias reddidit. Cum rege Babylonie pacem ad
honorem suum et comodum fecit. Eo tempore Calo Iohannes
imperator Constantinopolitanus sagitta tossicata lesus apud An-
tiochiam obiit, cui Emanuel filius eius in imperio successit. Hic
autem ad regem Roggerium legatos de parentela inter eos com-
ponenda mandauit. Rex autem pro hac causa perficienda hono-
rabiles legatos ad imperatorem misit, qui eos uerbis suis more
solito diutius detinuit, et postmodum in carcere retrudi fecit. Un-
de rex indignatus apud Ydrontum galeas et naues plurimas pre-
parari fecit et eas cum comitibus et multa militia in Romaniam
misit. Qui uenientes Corpho et multas alias insulas depopulati
sunt, Corinthum uero et Stipham ceperunt in ore gladii, et eos
expoliantes pecuniam multam et pannos sericos inde asporta-
uerunt. Alio quoque tempore predictus rex Roggerius misit Sa-
lernum ammiratum suum cum stolio suo in Romaniam, qui inue-
nit maximum stolium imperatoris apud Capud Malee, et ibi uiri-
liter pugnauit, Grecos deuicit, et Angelum Despoti, magistrum
stolii et consanguineum imperatoris, cum multis aliis captiuos in
Siciliam duxit.

Interea Innocentius papa Roma mortuus est et sepultus apud
Lateranum anno pontificatus sui XIIII, anno uero Dominice in-
carnationis MCXLIII indictione VII. Huic successit Guido, natio-
ne Tuscus, prius presbiter cardinalis, qui et Celestinus secundus
uocatus est. Hic concordiam que inter Innocentium papam et
regem Roggerium facta est, ratam habere noluit, sed eam reuo-
cauit in dubium. Mortuus est autem sexto mense pontificatus
sui. Cui successit Girardus natione Bononiensis prius presbiter
cardinalis Sancte Crucis et cancellarius, qui et Lucius secundus
appellatus est. Audiens autem rex Roggerius promotionem Lucii
pape, gauisus est ualde, eo quod compater et amicus eius exti-

152 Romualdo II Guarna

 

terat. Qui statim missis nuntiis suis predicto pape per mare
usque Gaietam ueniens, ei apud Ceperanum occurrit. Cumque
de pace inter eos componenda diu tractatum esset, repugnanti-
bus cardinalibus, concordari non potuerunt. Quare rex indigna-
tus in Siciliam rediit. Roggerius uero dux Apulie filius eius ex
mandato regis cum magno exercitu Campaniam ingressus, eam
usque Ferentum depopulatus est et cepit, et sic in Apuliam
rediit. Lucius autem papa ad Urbem regressus est. Non multo
autem post populus Romanus contra uoluntatem eiusdem pape
Iordanum filium Petri Leonis in patricium promouit et senatores
de nouo in Urbe creauit. Mortuus est autem Lucius papa mense
pontificatus sui undecimo, anno Dominice incarnationis MCXLV
indictione VIII. Huic successit Bernardus natione Pisanus, prius
monachus Claraeuallensis et abbas Sancti Anastasii, deinde pre-
sbiter cardinalis, qui Eugenius tertius est appellatus. Hic propter
tumultum senatorum et populi de Urbe egrediens apud Farfense
monasterium sollempniter est consecratus. Dehinc in Galliam
proficiscens a Lodouico iuniore rege Francorum et tota Gallica-
na ecclesia honorifice est receptus. Hic Remis generale conci-
lium celebrauit.

Eo autem tempore Corradus rex Teutonicorum cum magna
multitudine militum et peditum Ierosolimam proficiscens Con-
stantinopolim uenit et ab Emanuele imperatore tum timore, tum
quia cognatam eius in uxorem duxerat, honorifice est receptus.
Imperator autem predicto regi Corrado more Greco se satis hu-
manum et benignum exhibuit, munera multa contulit promit-
tens se illi ducatum itineris et uictui necessaria prebiturum.
Postquam uero rex Curradus Brachium Sancti Georgii cum suo
exercitu transfretauit, ut dicitur suggestione et mandato impera-
toris, illi et exercitui eius uictualia sunt subtracta. Quare defi-
ciente alimonia exercitus cepit deficere et lassescere. Turchi au-
tem hoc comperto super eos uiriliter irruerunt, et debilitatos fa-
me et labore itineris Teotonicos expugnauerunt, multos eorum
in ore gladii trucidantes, multos in seruitutem miseram redigen-
tes. Imperator autem, ammissa maiori parte exercitus, uix cum
paucis Ierosolimam uenit. Lodouicus autem rex Francorum cum
magno exercitu militum et peditum predictum regem Corradum
eodem anno et eodem itinere prosecutus, ab Emanuele impera-

154 Romualdo II Guarna

 

tore simili modo receptus est et deceptus. Nam postquam Bra-
chium Sancti Georgii pertransiit, cum ex larga promissione im-
peratoris crederet sibi et exercitui suo uictui necessaria reper-
turum, deficiente alimonia, magnam partem sui exercitus partim
fame partim bello amisit, et Ierosolimam cum pauco exercitu
uix peruenit. Sicque factum est, quod peccatis exigentibus, sug-
gestione Grecorum et malitia, duo adeo potentes et nobiles prin-
cipes, amisso exercitu parum boni ad honorem nominis chri-
stiani perficere potuerunt. Qui Ierosolimam causa orationis ali-
quantulum sunt demorati; dehinc Corradus per Constantinopo-
lim in Alamanniam rediit, rex autem Francie per Apuliam ad pro-
pria remeauit. Quem rex Roggerius satis officiose suscepit, equi-
taturas multas et munera plurima contulit, et eum per terram
suam honorifice conduci precepit.

Papa uero Eugenius postquam in Francia aliquantulum est de-
moratus, Ytaliam repetens apud Tusculanum se recepit, et con-
gregata militia, Romanos sibi inobedientes iussit constringere et
expugnare. Rex autem Roggerius, cognito predicti pape aduen-
tu, legatos suos ad eum misit, et partem militum suorum ad eius
seruitium delegauit. Cum autem predictus papa apud Tuscu-
lanum moraretur, rex Francie ab Ierosolimis rediens ad eum ue-
nit. Qui memor beneficii et honoris sibi in Francia ab illo colla-
ti, eum prout decuit cum reuerentia magna et honore suscepit,
dona multa optulit et in pace ad propria redire permisit. Rex
autem Roggerius archiepiscopos et episcopos terre sue iussit
consecrari a papa Eugenio; frequenter legatos ad eum de pace
componenda transmisit, sed impetrare non potuit. Sed quia, ut
ait scriptura, quem diligit Dominus, corripit et flagellat om-
nem filium quem recipit, postquam Deus omnipotens regem
Roggerium multis prosperis successibus extulit et exaltauit, ne
succedentia prospera animum eius plus iusto extollerent et in
superbiam eleuarent, eum quarumdam aduersitatum flagellis pa-
terna miseratione corripuit.

Nam primo Albidia illustris regina uxor eius, ex qua tot filios
habuerat, mortua est, et filia eius. Post hec Tarentinus princeps et
Anfusus Capuanorum princeps et Henricus mortui sunt. Nouis-
sime autem Roggerius dux Apulie, primogenitus eius, mortuus
est anno Dominice incarnationis MCLIX indictione XII, uir qui-

156 Romualdo II Guarna

 

dem speciosus et miles strenuus, pius, benignus, misericors et a
suo populo multum dilectus. Rex autem Roggerius tot flagellis
aflictus constanti animo pii patris flagella sustinuit, et sic se me-
dium inter prospera et aduersa exhibuit, ut nec eum prospera
plus iusto erigerent nec aduersa penitus inclinarent. Nam licet
multiplici dolorum stimulo perurgeretur in animo, foris tamen
consolatoriam speciem et doloris temperantiam pretendebat in
vultu, et in sua consolatione regno suo consolationem tribuit et
inimicis suis insultandi materiam denegauit. Et quia solum Wil-
lelmum Capuanorum principem habebat superstitem, ueritus
ne eundem conditione humane fragilitatis ammitteret, Sibiliam
sororem ducis Burgundie duxit uxorem, que non multo post
Salerni mortua est, et apud Caueam sepulta est. Tertio Beatricem
filiam comitis de Reteste in uxorem accepit, de qua filiam ha-
buit, quam Constantiam appellauit. Biennio autem antequam
moreretur, Willelmum filium suum Capuanorum principem in
regem Sicilie fecit inungi et secum iussit pariter conregnare.

Interea Eugenius papa apud Tusculanum aliquanto tempore
demoratus, pacem cum Romanis fecit et a senatoribus et ab uni-
uerso populo Romano cum summo est honore susceptus. Hic
autem adeo uniuersum populum sibi beneficiis et elemosinis
alligauit, quod bene pro maiori parte Urbem poterat pro sua uo-
luntate disponere; et nisi esset mors emula, que illum cito de
medio rapuit, senatores nouiter procreatos populi amminiculo
usurpata dignitate priuasset. Eo tempore Corradus Teutonico-
rum rex mortuus est, et ei Fredericus nepos eius in regno suc-
cessit. Non multo uero post Eugenius papa Rome mortuus est,
et apud Sanctum Petrum est sepultus, anno pontificatus sui
[VIII, m. IV die XII]. Huic successit Corradus natione Romanus,
senex et plenus dierum, prius presbiter cardinalis deinde episco-
pus Sauinensis et uicarius Romane ecclesie, qui et Anastasius est
appellatus, anno dominice incarnationis M[CLIII].

Interea rex Roggerius, qui tempore pacis et belli otiosus esse
nesciuit, regni sui pace et tranquillitate potitus, Panormi pala-
tium satis pulcrum iussit edificari, in quo fecit capellam miro

158 Romualdo II Guarna

 

lapide tabulatam, quam etiam deaurata testitudine cooperuit, et
ornamentis uariis ditauit pariter et ornauit. Et ne tanto uiro aqua-
rum et terre delicie tempore ullo deessent, in loco, qui Fabara
dicitur, terra multa fossa pariter et effossa, pulcrum fecit biua-
rium, in quo pisces diuersorum generum de uariis regionibus
adductos iussit inmitti. Fecit etiam iuxta ipsum biuarium, pul-
crum satis et speciosum edificari palatium. Quosdam autem
montes et nemora, que sunt circa Panormum, muro fecit lapideo
circumcludi et parcum deliciosum satis et amenum diuersis
arboribus insitum et plantatum construi iussit, et in eo damas,
capreeolos, porcos siluestres iussit includi. Fecit et in hoc parco
palatium ad quod aquam de fonte lucidissimo per conductus
subterraneos iussit adduci.

Sic uir sapiens et discretus predictis deliciis, prout temporis
expetebat qualitas, utebatur; nam in hyeme et quadragesimali
tempore pro copia piscium in Fabare palatio morabatur; in esta-
te uero apud parcum estiui caloris temperabat incendium, et
animum diuersis curis et sollicitudinibus fatigatum, uenationis
usu mediocri quodammodo releuabat. Quamvis autem predictus
rex, sapiencia, ingenio et plurima discretione polleret, tamen sa-
pientes uiros diuersorum ordinum et e diuersis mundi partibus
euocatos, suo faciebat consilio interesse. Nam Georgium uirum
utique maturum, sapientem, prouidum et discretum ab Antio-
chia adductum, magnum constituit ammiratum, cuius consilio et
prudentia in mari et terra uictorias multas optinuit. Guarinum et
Robbertum clericos litteratos et prouidos per successionem
temporum cancellarios ordinauit. Et si quos probos et sapientes
uiros, siue de terra sua siue aliunde genitos, laicos seu clericos
inuenire poterat, sibi adherere iubebat, et prout cuiusque exige-
bat conditio, eos diuersis honoribus et diuitiis exaltabat. Nouis-
sime Maionem iuuenem de Baro oriundum, uirum utique facun-
dum satis prouidum et discretum, primo scriniarium, dehinc
uicecancellarium, postremo cancellarium fecit. De nouo multos
in regno suo comites ordinauit, ciuitatem Cephaludium ipse fe-
cit edificari, in qua ecclesiam Sancti Saluatoris pulcram satis et
speciosam suis sumptibus fecit construi, cui ciuitatem optulit et
eius seruicio deputauit.

*Ut autem universus mundus evidenter agnoscat, qualiter

160 Romualdo II Guarna

 

rex Rogerius tota fuerit intencione catholicus, qualiter chri-
stiane fidei zelo et fervore succensus, subsequentis operis testi-
monium declarabit. Rex Rogerius quendam eunuchum ha-
buit Philippum nomine, qui pro sui probitate servicii ei gra-
tus erat admodum et acceptus. Et quia ipsum in agendis suis
fidelem et negociorum suorum idoneum exsecutorem invene-
rat, univero hunc prefecit palatio, et totius domus sue statuit
esse magistrum. Qui sic per incrementa temporum in eius
gratia et amore profecit, quod illum stolii sui ammiratum es-
se disposuit et cum eodem Bonam misit, quam in ore gladii
cepit et spoliavit, et cum triumpho et gloria in Siciliam rediit.
Sed quia conditori suo de collatis beneficiis ingratus extitit, et
regi celesti malum pro bono rependit, merito terreni regis
iram et indignationem incurrit. Hic enim sub clamide chri-
stiani nominis diaboli militem gerebat absconditum, et cum
specie tenus se esse christianum ostenderet, totus erat mente
et opere Sarracenus; christianos oderat, paganos plurimum
diligebat, Dei ecclesias invitus intrabat, sinagogas malignan-
cium visitabat frequencius, et eis oleum ad concinnanda lu-
minaria et que erant necessaria ministrabat. Christianas tra-
diciones penitus respuens, in diebus Veneris et quadragesime
carnes comedere non cessabat; nuncios suos cum oblationi-
bus ad sepulcrum Magumeth miserat, et se sacerdotum loci il-
lius orationibus plurimum commendaverat. Cum autem hec
et alia illius scelera, que sub umbra christiani nominis pal-
liabat, ad aures regis Rogerii pervenissent, usus zelo Dei, set
secundum suam scienciam fecit illum de prenominatis crimi-
nibus in sua curia conveniri. Cumque ille de regis gratia et
amore confisus, accusatoribus suis viriliter responderet et que
sibi obiecta fuerant, tamquam falsa penitus denegaret, ope-
rante divina iusticia, accusatores ea, que dixerant vera esse fi-
delium hominum testimonio comprobarunt. Philippus autem
convictum se esse considerans, regis iusticiam metuens, cepit
veniam petere et regis misericordiam postulare, et de cetero
futurum se esse christianum catholicum repromittere.

Tunc rex fidei flamma succensus, prorumpens in lacrimas,
ait: Noscat vestra fidelitas, dilectissimi, quod animus meus
maximo dolore compungitur, et magnis iracundie stimulis

162 Romualdo II Guarna

 

agitatur, quia hic minister meus, quem a puero enutrieram
ut catholicum, peccatis suis exigentibus, inventus est sarrace-
nus, et sarracenus et sub nomine fidei opera infidelitatis exer-
cuit. Et quidem si maiestatem nostram in rebus aliis offendi-
scet, si thesauri nostri partem licet maxima exportasset, ser-
vicii sui recolenda memoria pro certo apud nos promereretur
veniam, et gratiam impetrasset. Set quia in facto suo princi-
paliter offendit Deum, et aliis peccandi materiam prebuit et
exemplum, nostre fidei iuniuriam et christiane religionis
offensam proprio filio non remitterem nec cuilibet proximo
relaxarem. In hoc facto totus mundus addiscat, quod christia-
nam fidem tota affectione diligo et eius iniuriam etiam in mi-
nistros meos vindicare non cesso. Exurgant igitur leges, et no-
stra iura ense equitatis armentur, et inimicum fidei iusticie
gladio feriant, et per hoc infidelibus laqueum terroris indu-
cant. Tunc comites, iusticiarii, barones et iudices qui ibi ade-
rant, iustum regis animum adtendentes, tracti in partem, diu
comunicato consilio, sententiam dictavere dicentes: Philip-
pum, christiani nominis delusorem et sub velamento fidei
opera infidelitatis agentem, flammis ultricibus decrevimus
concremandum, ut qui ignem caritatis habere noluit, ignem
combustionis incurrat, et nequissimi hominis reliquie nulle
remaneant, sed conversus in cineres ab igne temporali ad
ignem eternum perpetuo arsurus accedat. Tunc mandantibus
iusticiariis, equi indomiti pedibus alligatus usque ad calca-
riam, que ante palatium erat, est violenter attractus, dehinc
ab equi pedibus dissolutus in flammarum medio iactatus est
et repente combustus. Alii autem sue iniquitatis complices et
consortes capitalem subiere sentenciam. In hoc igitur facto
manifestius elucessit, quod rex Rogerius fuit princeps christia-
nissimus et catholicus, qui pro iniuria fidei vindicanda came-
rario et nutrito proprio non pepercit, set pro eius honore et
gloria incendio tradidit illum.

Circa finem autem uite sue secularibus negotiis aliquantulum

164 Romualdo II Guarna

 

postpositis et ommissis, Iudeos et Sarracenos ad fidem Christi
conuertere modis omnibus laborabat, et conuersis dona plurima
et necessaria conferebat. Ecclesiam etiam Sancti Nicolai de
Messana cum maiori parte suorum sumptuum edificari iussit,
licet suo tempore non potuerit consumari. Hic etiam ad memo-
riam nominis sui in Salerno tabulam argenteam suis expensis
factam, ante altare beati Mathei fecit apponi, et quotiens Saler-
num a Sicilia ueniebat, de more Salernitane ecclesie unum uel
duo pallia offerebat. Sed quia negatum est summis stare diu,
totius regni sui peccatis exigentibus, gloriosissimus rex Rogerius
post tot uictorias et triumphos apud Panormum febre mortuus
est, et sepultus in archiepiscopatu eiusdem ciuitatis, anno uite
sue quinquagesimo octauo, mensibus duobus, diebus quinque,
uicesimo septimo die mensis Februarii, anno regni sui uicesimo
IIII, anno Dominice incarnationis MCLII, indictione I. Fuit autem
rex Rogerius statura grandis, corpulentus, facie leonina, uoce
subrauca, sapiens, prouidus, discretus, subtilis ingenio, magnus
consilio, magis utens ratione quam uiribus. In acquirenda pecu-
nia multum sollicitus, in expendenda non plurimum largus, in
publico ferus, in priuato benignus, fidelibus suis honores et pre-
mia largiens, infidelibus contumelias et supplicia inferens. Erat
suis subditis plus terribilis quam dilectus, Grecis et Sarracenis
formidini et timori.

Defuncto autem rege Rogerio, W[ilhelmus] filius eius, qui
cum patre duobus annis et mensibus decem regnauerat, illi in re-
gni amministratione successit. Hic autem post mortem patris,
conuocatis magnatibus regni sui, proximo pascha est sollempni-
ter coronatus, cui curie Robbertus de Basauilla comes de Co-
nuersano consobrinus frater eiusdem regis interfuit. Huic rex
W[ilhelmus] comitatum de Lauritello concessit et eum in Apu-
liam cum honore emisit. Postmodum Maionem cancellarium ma-
gnum ammiratum constituit, cuius consilio et prouidencia regni
sui negocia precipue pertractabat.

Interea circa natiuitatem Domini Anastasius papa mortuus est
anno V, dominice incarnationis MCLIIII. Cui successit Nicolaus
natione Anglicus, prius canonicus regularis et abbas Sancti Rufi,
et post Albanensis episcopus, qui et Adrianus quartus est appel-
latus. Quo audito, rex W[ilhelmus] nuncios ad eum de pace com-

166 Romualdo II Guarna

 

ponenda transmisit, set optinere non potuit. Postmodum circa
quadragesimam rex Salernum uenit et ibi usque ad pascha est
demoratus. Quo cognito, Adrianus papa Henricum cardinalem
Sanctorum Nerei et Achillei ad eum misit, quem rex recipere
noluit, set Romam redire precepit, eo quod in litteris apostolicis,
quas regi portabat, papa ipsum non regem, sed W[ilhelmum]
dominum Sicilie nominabat. Pro quo facto Adrianus papa et tota
Romana curia contra regem turbata est et commota. Rex autem
celebrata festiuitate paschali Ascittino Catheniensi archidiacono,
quem cancellarium fecerat, Apulie amministrationem commisit,
et ipse cum ammirato in Siciliam rediit. Cancellarius autem ex
mandato eiusdem regis, congregato magno exercitu, Beneuen-
tum obsedit et eum usque ad menia deuastauit. Ciues autem eiu-
sdem ciuitatis eidem uiriliter restiterunt et Petrum archiepisco-
pum, quem pro parte regis suspectum habebant, interfecerunt.
Cumque ciuitas illa aliquanto tempore fuisset obsessa, quidam
de baronibus rebelles effecti, ciuitatem ingressi hostibus adhe-
serunt. Alii uero sine licencia relicto exercitu ad propria redie-
runt. Sicque exercitus diuisus est et ciuitas ab obsidione libera-
ta. Comes autem Robbertus de Lauritello timens ne suggestione
ammirati, qui eum habebat odio, a rege caperetur, dolens et inui-
tus a rege recessit. Multi etiam de baronibus Apulie rebelles ef-
fecti guerram maximam in Apulia excitauerant. Quo audito baro-
nes Sicilie et ipsi similiter guerram contra regem in Sicilia com-
mouerunt. Rex autem congregato exercitu contra eos uenit, qui
eum expectare timentes, in Buteria se receperunt, et cum ali-
quanto tempore eos obsedisset, mediante Maione ammirato, eis
condonauit et in suam gratiam illos recepit.

Interea estate proxima Fredericus rex Theotonicorum Ro-
mam uenit, et ab Adriano papa facto illi sacramento, ut moris est,
in ecclesia beati Petri sollempniter est coronatus. Qui cum ante
receptam coronam pape promisisset, quod senatores nouiter
creatos deponeret, Urbem et regalia beati Petri in illius potesta-
te redigeret, post perceptionem corone circa Urbem aliquantu-
lum demoratus, in Alamanniam rediit. Papa uero sua promissio-
ne frustratus, congregato exercitu cum Robberto Capuano prin-
cipe et Andrea de Rupecanina Terram Laboris ingressus, eam uio-
lenter optinuit, et a Beneuentanis est cum honore receptus. In-

168 Romualdo II Guarna

 

terea Emmanuel Constantinopolitanus imperator, inuenta opor-
tunitate, quod de iniuriis sibi a rege Rogerio illatis uindicaret in
filium, Paliologo uirum quendam nobilem cum multa pecunia ad
comitem Robbertum et barones Apulie transmisit, ut de ea mili-
tes retinerent, et W[illelmo] regi guerram inferrent. Misit etiam
Comminianum (et) Sebastum et alios potentes uiros cum suo
stolio, qui uenientes Brundusium ceperunt preter castrum in
quo regis militia se recepit. Barum autem et relique ciuitates ma-
ritime Grecis et comiti Robberto adheserunt. Sicque factum est,
quod partim a Robberto Capuano principe, partim a comite
Robberto tota terra occupata est preter Neapolim, Amalfiam, Sa-
lernum, Troiam et Melfiam et quasdam alias ciuitates et castra
munita. Quo cognito rex W[ilhelmus], prout melius potuit per
mare et terram congregauit exercitum, et recto itinere Brun-
dusium uenit. In quo Sebastum et Cominianum et reliquos po-
tentes Grecorum cum multo exercitu et stolio congregatos inue-
nit, qui castrum Brundusii et gentem regis uehementer impu-
gnabant. Comes autem Robbertus, aduentu regis cognito, Brun-
dusium reliquit et Beneuentum se contulit. Rex uero W[ilhel-
mus] per mare et per terram Brundusium potenter obsedit, et
per mare et terram uiriliter impugnando, in ore gladii debellauit,
cepit Grecorum nobiles, et stolium ac pecuniam multam, et plu-
res de baroni[bus] Ap[ulie] et hom[inibus] qui ei rebelles exti-
terant, de quibus multos suspendi et excecari fecit. Quo facto
Barum uenit et eam cepit, et quia Barenses castrum regis de-
struxerant, rex ira commotus ciuitatem a fundamentis subuertit.
Dehinc per maritimam Apulie rediens omnes ciuitates maritime
cepit, et totam terram quam perdiderat, sine bello recuperauit.

Ipse autem recto tramite Beneuentum uenit, quo inimici et
rebelles eius ad auxilium domni pape confugerant. Robbertus
uero Capuanorum princeps, dum pre timore regis uellet aufu-
gere et iam Garilianum fluuium pertransiret, Riccardus de Aquila
comes Fundanus, qui homo eiusdem principis erat, positis insi-
diis ipsum cepit et regis baiulis assignauit, sicque sub hoc tem-
pore, proditionis genere, gratiam regis, quam perdiderat, recupe-
rauit. Rex autem predictum principem incarcerandum in Sici-
liam transmisit.

Comitem Robbertum, Andream de Rupecanina et reliquos ini-

170 Romualdo II Guarna

 

micos suos, qui Beneuentum ad domnum papam confugerant,
eiusdem pape precibus liberos et illesos cum rebus suis de
regno exire permisit. Ipse autem multis nuntiis intercurrentibus
et capitulis pacis hinc inde dispositis, cum papa concordatus
est. Nam Adrianus papa cum cardinalibus suis ad ecclesiam sanc-
ti Marciani, que prope Calorem fluuium sita est, ueniens, regem
W[ilhelmum] ad pedes suos humiliter accedentem benigne re-
cepit. Qui facto iuramento, ut moris erat, liggius homo pape de-
uenit, et papa ipsum per unum uexillum de regno Sicilie, per
aliud de ducatu Apulie, per tercium de principatu Capue inue-
stiuit. Hic autem amore regis W[ilhelmi], precibus etiam et stu-
dio Maionis ammirati et Ugonis Panormitani archiepiscopi inte-
rueniente, Agrigentinam et Mazariensem ecclesias, que ad ius Ro-
mane ecclesie specialiter pertinebant, ecclesie Panormitane su-
biecit, et earumdem ecclesiarum episcopos eiusdem ecclesie
suffraganeos in perpetuum esse concessit. Quo facto Adrianus
papa in Campaniam rediit.

Rex autem plures de inimicis suis de regno expulit, quosdam
in carcere posuit, quosdam in sua gratia et amore recepit. De-
hinc Symonem senescalcum, cognatum Maionis ammirati, magi-
strum capitanium Apulie constituit, ipse uero tanta potitus uic-
toria, cum ammirato in Siciliam rediit. Non multo post tempore
magnum stolium preparauit, et ipsum cum Stephano ammirato
in Romaniam misit. Qui ad Egripum ueniens, maximum stolium
Emmanuelis imperatoris ibidem preparatum inuenit. Cum quo
uiriliter decertauit et ipsum deuicit, multos de Grecis cepit, sto-
lium combussit, Egripum et uicinas ciuitates expoliauit et sic
uictor in Siciliam rediit. Imperator autem cognoscens multos de
suis a rege Sicilie captos, nec posse cum eo de pari contendere,
missis frequentibus nuntiis, cum rege concordatus est, et pacis
federa sunt hinc inde iurata.

Eodem tempore Mesemuti a Marrocho uenientes, totam ter-
ram usque in Africam in ore gladii ceperunt. Africana uero ciui-
tas adhuc sub potestate regis W[ilhelmi] erat, et multos in ea mi-
lites et pedites ad eius custodiam et defensionem posuerat. Me-
semuti autem eam undique per terram et mare obsederunt, chri-

172 Romualdo II Guarna

 

stiani uero, qui in ea erant, illis uiriliter resistebant, nec in aliquo
eos formidabant, nisi quod uictualium maximam inopiam patie-
bantur. Quo cognito, rex W[ilhelmus] stolium suum, quod in
Ispaniam miserat, festinanter reuocari fecit, precipiens ut ad libe-
rationem Africe quantocius festinarent. Ueniens autem gaytus
Petrus eunuchus regis, qui stolio preerat, ad Africam, cum stolio
Mesemutorum pugnauit, et pugnando in fugam conuersus est, et
multas de galeis suis amisit. Christiani autem, qui in Africa re-
manserant, cum nullum possent habere subsidium et uictualia
eis penitus defecissent, facta pace cum Mesemutis, relicta eis
Africe ciuitate, ipsi cum rebus suis in Siciliam sunt reuersi.

Rex autem W[illelmus], adhuc uiuente patre cum esset prin-
ceps Capuanorum, Margaritam filiam Garsie regis Nauarre duxit
uxorem, de qua plures liberos habuit; Rogerium quem ducem
Apulie constituit, Robbertum quem Capuanorum principem or-
dinauit, W[illelmum] et Henricum.

Audiens autem Fredericus imperator Adrianum papam cum
rege W[illelmo] concordatum et quod eum de regno Sicilie et
ducatu Apulie inuestisset, molestissime tulit. Anni Domini
M[CLVII].

Eodem tempore Mediolanenses super Lombardos equitantes,
pene totam Lombardiam suo dominio subdiderunt, unde Lom-
bardi ira et dolore commoti, nuntios ad imperatorem miserunt,
humiliter postulantes, ut ueniret et eos de Mediolanensium pote-
state eriperet. Imperator autem eorum petitionibus annuens,
congregato maximo exercitu, cum rege Boemie, duce Saxonie et
aliis suis principibus in manu ualida Italiam intrauit, et sociatis si-
bi pene omnibus Lombardis, Mediolanum potenter obsedit. Me-
diolanenses autem utpote uiri bellicosi et strenui, ciuitatem
suam magnis fossis circumdederunt, et imperatori audacter et
uiriliter restituerunt. Cumque imperator aliquanto tempore es-
set in obsidione moratus, et nichil ciuitati per uiolenciam posset
inferre, habito consilio, receptis obsidibus, cum eis ad pacem et
concordiam deuenit. Non multo post cum imperator uellet in ci-
uitate baiulum constituere, et eam pro suo arbitrio ordinare, Me-
diolanenses Theutonicorum superbiam pati nequeuntes, cepe-
runt resistere et pacis federa uiolare. Qui super castrum, in quo

174 Romualdo II Guarna

 

eorum obsides tenebantur uenientes, ipsum ceperunt, et recu-
peratis obsidibus sunt in suam ciuitatem reuersi. Quo cognito,
imperator plurimum indignatus, cum non posset eos in campo
facili expugnare, cepit casalia et castra eorum destruere, et ter-
ram eorum iurisdicioni pertinentem pro posse uastare et Lom-
bardos alios, qui illis prestabant auxilium, ab eorum adiutorio
reuocare. Suasione autem Cremonensium, castrum Creme, quod
Mediolanenses pro posse iuuabat, et Cremonensibus uiriliter re-
sistebat, potenter obsedit, nec prius ab obsidione cessauit, quou-
sque ipsum caperet et a fundamentis euerteret.

Interea Adrianus papa apud Anagniam mortuus est, anno pon-
tificatus sui quinto, mense octauo, diebus sex, anno uero domi-
nice incarnationis, MCLIX, indictione VIII, prima die Septem-
bris. Corpus uero eius Rome ductum est et in ecclesia beati Petri
cum honore sepultum. Omnes autem cardinales cum episcopis
in eadem ecclesia congregati, primo unanimiter conuenerunt in
electione Rolandi Romane ecclesie cancellarii et cardinalis Sanc-
ti Marci, qui uir religiosus et timens Deum, considerans tanti ho-
noris sarcinam, pro posse restitit et repugnauit. Episcopi uero et
cardinales adtendentes indignum fore sacerdocio, nisi fuerit
ordinatus invitus, predictum cancellarium humiliter repugnan-
tem elegerunt, et papam Alexandrum tercium nominarunt. Epi-
scopus uero Tusculanus cum Iohanne Pisano, cardinali Sancti
Martini, et Guidone Cremense, auxilio quorundam laicorum et
falsagraui et comitis Blandacensis nunciorum imperatoris, qui
tunc Rome erant, Octauianum cardinalem Sancte Cecilie elege-
runt et eum papam Victorem uocauerunt. Alexander autem cum
reliquis cardinalibus et episcopis in turri beati Petri se recepit.
Octauianus interim cepit pecuniam multam per Urbem expen-
dere, et senatores et populum ad suum auxilium prouocare. Ale-
xander uero auxilio Ocdonis Fraiapane et aliorum nobilium cum
cardinalibus et epicopis Urbem egressus, Nimphas uenit, et ibi
ab Hubaldo Hostiensi episcopo et reliquis episcopis et cardina-
libus est sollempniter consecratus, et postea Terracinam uenit.
Octauianus uero in Urbe aliquantulum demoratus, cum in ea pa-
rum posset proficere, Campaniam uenit, et apud Segniam man-

176 Romualdo II Guarna

 

sit. Rex autem W[ilhelmus], auditus promocione pape Alexandri,
nuncios ad eum misit, et eum in patrem et dominum cum suo
regno recepit.

Eo tempore Ionathas comes Consie, et Gilbertus comes Graui-
ne, et Boamundus comes Monopelli, et Rogerius comes Acerre,
et Philippus comes de Sangro, et Rogerius comes Tricarici, et
multi barones cum Melfiensibus et Neapolitanis et quibusdam
aliis contra Maionem ammiratum coniurationem fecerunt, asse-
rentes eum regis esse proditorem et ad regni dominium aspira-
re. Quod audiens rex W[ilhelmus], quia ammiratum tenere dili-
gebat et de eo plurimum confidebat, contra eos uehementer est
indignatus, et per frequentes nuncios et litteras eis precipiendo
mandauit, ut ab hoc proposito desisterent, quia ipsum ammira-
tum pro fideli et legali uiro habebat. Quod ipsi facere neglexe-
runt dicentes, se ammirati dominium et amministrationem nolle
ulterius sustinere. Qua de causa in tota Apulia guerra maxima et
diuisio est exorta.

Matheus autem Bonella, qui filiam ammirati in uxorem iuraue-
rat se ducturum, cum quibusdam aliis baronibus Sicilie huic co-
niurationi, licet occulte, fauebat. Promissum enim illi erat a comi-
tibus, quod si ammiratum occideret, Clementiam comitissam Ca-
tanzarii illi darent in uxorem. Qua spe et promissione ille suc-
census, sub occasione fidelitatis regie, de occidendo ammirato
cepit esse sollicitus. Cumque ammiratus ab amicis suis super
hoc esset sepe premonitus, tum pro parentela que inter eos con-
tracta erat, tum pro multis beneficiis que illi contulerat, hoc cre-
dere recusauit.

Dum autem in uigilia beati Martini ammiratus a uisitando
Panormitano archiepiscopo inchoata iam nocte reuerteretur,
Matheus Bonella positis insidiis in uia, que est iusta portam bea-
te Agathe, ei obuiam uenit, et illum ense percutiens interfecit, et
eadem nocte a Panormo exiens ad suam terram confugit. Quo
cognito, rex W[ilhelmus] multum turbatus est, et condoluit, sed
quia tumultus propter hoc erat in ciuitate, et Matheus Bonel-
la habebat sociam multitudinem, dissimulauit dolorem et uisus
est mortem ammirati equanimiter tolerasse. Unde uxorem eius

178 Romualdo II Guarna

 

et filios, sorores et fratrem, et omnes res eorum capi precepit.

Post hec rogatus a multis, Matheum Bonellam quodammodo
in suo amore recepit. Barones autem et multi de populo, qui in
hoc facto socii Mathei fuerant, cognoscentes hoc regi manife-
stum esse pariter et molestum, ceperunt ualde timere ne rex
temporis oportunitate inuenta in eos de hoc facto acriter uindi-
caret. Quare ceperunt secum et cum quibusdam aliis priuatim
deliberare, qualiter regem caperent uel morte dampnarent; quod
factum est. Nam adueniente prima quinta feria quadragesime,
dum rex uellet ad audiendam missam pergere, consentiente ca-
stellano et seruientibus, carceres sunt aperti, et comes W[ilhel-
mus] de Principatu et Riccardus de Mandra et Alexander Mo-
nachus et multi alii prisones subito exeuntes carcerem, arreptis
armis, ceperunt insilire palatium. Multi etiam de solidariis et de
populo huius coniurationis socii prisonibus sunt adiuncti, et ce-
perunt eos in expugnando palatio adiuuare. Rex autem huius rei
nescius et ignarus et de tam repentino casu attonitus, ad fene-
stram turris Pisane uenit, et quosque transeuntes cepit ad suum
auxilium conuocare. Sed cum nullus esset qui succurreret, cap-
tum est palatium nemine repugnante, et ex magna parte expo-
liatum. Sed rex ipse captus est et in carcere positus, regina quo-
que cum filiis suis in quadam camera honeste (est) custodita.
Prisones uero Roggerium ducem Apulie, filium regis, imponen-
tes equo per totam ciuitatem Panormi circumduxerunt, uolentes
per hoc populi sedare tumultum. Quo facto, adueniente nocte,
prisones clausere palatium nec aliquem absque suo consensu il-
luc ingredi permiserunt. Facto uero mane, die ueneris, iterum
Roggerium ducem per ciuitatem equitare fecerunt. Interea inter
Sarracenos et christianos eiusdem ciuitatis bellum maximum est
exortum, et multi de Sarracenis mortui sunt et expoliati. Adue-
niente autem nocte sabbati, W[ilhelmus] comes de Principatu et
Tancredus comes de Lycia cum quibusdam aliis ad Matheum
Bonellam, qui huius coniurationis caput extiterat et tunc erat
apud Mestrectam, uelociter iuerunt, et ipsum cum sua militia Pa-
normum festinanter adducerunt; timebant enim, quod euenit, ne
si diu moram facerent, rex, qui iniuste captus fuerat, auxilio po-
puli de eorum manibus tolleretur.

180 Romualdo II Guarna

 

Die uero sabbati Romoaldus Salernitanus et Robbertus Massa-
nensis archiepiscopi, et Riccardus Siracusanus electus, et Tusti-
nus Mazariensis episcopus, uidentes regem iniuste captum et pa-
latium expoliatum, deteriora his in posterum expectantes, cepe-
runt admonere populum, ut ad regis liberationem intenderent,
quod et factum est; nam populus eorum ammonitione arma arri-
piens insultum fecit in palatium, comminantes prisonibus et his
qui erant in palatio, quod nisi regem liberarent, omnes in ore gla-
dii interficerentur. Illi uero timore attoniti, quia nullum poterant
habere succursum, et populo resistere non ualebant, ad pedes
regis humiliter cucurrerunt eius gratiam et misericordiam postu-
lantes.

Qua impetrata, simul cum rege ad fenestram turris Pisane ue-
nerunt. Tunc rex uniuerso populo de sua liberatione gratias egit,
mandans eis ut singuli reuerterentur ad propria et in pace quie-
scerent. Archiepiscopi uero et episcopi cum aliis fidelibus pala-
tium ascenderunt, et regem de infortunio, quod acciderat, pro
posse sunt consolati. Huic autem dolori regio dolor alius non
mediocris superuenit; dum enim pro liberando rege insultus in
palatio fieret, Rogerius dux Apulie, filius eius, sagitta iusta ocu-
lum est percussus, qui non post multos dies huius uulneris occa-
sione interiit.

Matheus uero Bonella, audiens regis liberationem, plurimum
doluit, sed dissimilauit, et per nuncios suos regi mandauit, sed de
eius captione plurimum doluisse et quod pro eo liberando cum
sua militia ueniebat. Rex autem malitiam eius agnoscens et con-
scientiam suam, conditione temporis exigente, abscondens, lega-
tis illius benigne respondit et eos cum gratiarum actione remisit.
Illi autem, qui regem ceperant et palatium expoliauerunt, timo-
re regis ad Matheum Bonellam pariter confugerunt. Matheus
autem cum Guillelmo de Symone et Tancredo comitibus et mul-
tis aliis usque Fabaram uenit, et frequentibus nuntiis inter eos et
regem discurrentibus, ad hunc modum concordie deuenerunt.
Rex liberalitate sua et gratia omnibus eis offensam, quam in eum
fecerant, remisit; Matheo Bonelle et aliis baronibus Sicilie gra-
tiam et terras suas restituit; W[illelmum] Symonem et Tancredum
comites cum multis aliis, qui in terra remanere nolebant, saluos

182 Romualdo II Guarna

 

et illesos cum rebus suis usque Terracenam cum galea fecit con-
duci, alios uero Ierosolimam ire permisit. Metuens autem rex, ne
comites Apulie, qui cum eo occasione ammirati fuerunt discor-
dati, rebelles fierent, Romoaldum Salernitanum archiepiscopum
cum litteris suis in Apuliam misit, et per eum predictis comitibus
gratiam suam et amorem restituit. Qui ueniens tam ciuium quam
baronum et comitum turbatos animos mitigauit et eos ad amo-
rem et fidelitatem regiam uehementer adtraxit, adeo quod una-
nimiter uolebant in Siciliam pergere et regis iniuriam uindicare.

Adueniente autem pascha rex per litteras suas predictis comi-
tibus mandauit, ut sacramenta, que fecerant, abiurarent, quod ipsi
nullatenus facere uoluenrunt. Sed de regis recuperanda gratia
desperantes, omnes preter comitem Gilbertum et comitem Boa-
mundum ad Robertum comitem de Lauritello iuerunt, et facto ei
hominio simul cum ipso terram regis inuadere et occupare cepe-
runt. Roggerius autem Sclauo simul cum Lombardis cepit sedi-
tionem in Sicilia excitare, terram de demanio regis inuadere et
Sarracenos ubicumque inuenire poterat trucidare. Quo cognito,
rex W[ilhelmus] primo Matheum Bonellam capi et in carcerem
retrudi fecit, dehinc congregato exercitu Plazzam uenit et eam
destruxit et Lombardos in fugam uertit. Roggerius autem Sclauo
cum multis Lombardis a facie regis fugiens, in Buteria se recepit.
Quo rex eos persecutus Buteriam undique cum suo exercitu ob-
sedit, et quia rex W[ilhelmus] guerram in Terra Laboris et Apulia
exortam audiuit, Aquinum de Mohec in Terram Laboris misit, ut
milites retineret et inimicis suis resisteret — iam enim Andreas de
Rupecanina eandem terram ex parte inuaserat — comes etiam
Robbertus terram Apulie, resistente nemine, occupabat.

Qui Salernum ueniens, eam habere credidit. Sed Salernitani
regi de more fideles existentes, ipsum recipere noluerunt. De-
hinc Beneuentum ueniens a Beneuentanis est cum honore re-
ceptus. Post hec in Apuliam regressus Tarentum usque peruenit.
Rex autem W[ilhelmus] pene per totam estatem in obsidione
Buterie est moratus. Sed cum eam situ loci et fortium virorum
numerositate munitam expugnare non posset, facta concordia,
Roggerium Sclauonem cum Lombardis ultra mare illesos ire per-
misit. Ipse autem Buteriam dextruens, totam Siciliam pacificauit
et Panormum est cum triumpho reuersus.

184 Romualdo II Guarna

 

Interea Alexander papa, cum apud Anagniam et Terracenam
fuisset aliquando tempore demoratus, suggestione Villani Pisani
archiepiscopi, qui ad eum cum una galea uenerat, acceptis etiam
galeis regiis, cum cardinalibus Ianuam uenit, et a Ianuensibus
cum summa est deuotione susceptus. Dehinc cum galeis eorum
usque Prouinciam perrexit. Octauianus autem, qui apud Se-
gniam, moratus fuerat cognito recessu Alexandri, in Lombardiam
ad imperatorem uenit, a quo satis honorifice est receptus. De-
hinc imperator, episcoporum conuentu apud Papiam sollempni-
ter congregato, Octauianum, qui Victor dicebatur, in catholicum
papam recepit, promittens publice et legaliter, quod nec ipse
nec successores eius Alexandro uel successoribus eius ulterius
obedirent.

Imperator uero, cum per quinquennium Mediolanum inpu-
gnasset, et ciuitatem resistentibus bellicosis ciuibus expugnare
non potuisset, tandem cum eis ad concordiam deuenit, promit-
tens ciuitatem integram et ciues cum rebus suis permanere ille-
sos. Qui postmodum sue promissionis oblitus; ciuitatem de-
struxit et ciues ab ea expulsos in casalibus manere precepit. Qua
uictoria potitus, imperator Lombardiam cepit pro sua uoluntate
disponere, ministros et baiulos in castellis et ciuitatibus ordina-
re, regalia et tributa exquirere et magnam partem Lombardie in
demanio suo conuertere. Sicque factum est, quod Lombardi, qui
inter alias nationes libertatis singularitate gaudebant, pro Medio-
lani inuidia cum Mediolano pariter corruerunt et se Teutonico-
rum seruituti misere subdiderunt. Audiens autem imperator Ale-
xandrum papam perrexisse in Gallias, metuens ne a Francorum
rege reciperetur, nuntio ad eum festinanter mandauit, rogans ut
apud Diionem pariter conuenirent, et quicquid de papa Alexan-
dro et Victore eis esset faciendum, ecclesiasticarum personarum
iudicio difinirent. Quod uerbum Lodouico regi Francorum admo-
dum placuit, qui in prefixo die et termino cum paucis militibus
ad locum constitutum uenit, set imperatorem ibidem minime in-
uenit. Altera autem die imperator cum magna manu militum et
peditum et cum Octaviano ad eumdem locum uenire curauit.
Quod rex Francie cognoscens, eius versutias metuens, uenire ad
illius colloquium recusauit. Quare imperator indignatus, cum

186 Romualdo II Guarna

 

Octauiano in Alamanniam rediit. Octauianus autem aliquantu-
lum in Alamanniam demoratus, nec ab Alamannis reuerenter
exceptus, intrauit Italiam, et post hec Luccam ueniens, ibidem
usque ad uite sue terminum mansit.

Interea dum Alexander papa apud Saluiniacum moraretur, pri-
mo rex Anglie ad eum ueniens, ipsum cum uniuerso regno suo
in dominum et patrem recepit. Post hec rex Francie cum tota
Gallicana ecclesia eum pro uniuersali papa recipiens, honorifice
Parisius usque deduxit. Papa autem Alexander regem Francie et
Anglie conueniens, pacem inter eos et concordiam reformauit.
Qui non multo post Turonis uniuersale concilium celebrauit, in
quo archiepiscopi episcopi abbates Anglie, Scozzie, Hybernie,
Hyspaniarum et totius Gallie conuenerunt.

Eo tempore Corradus quidam nobilis clericus Alammannie et
imperatoris consanguineus, qui in Maguntina ecclesia erat elec-
tus, nolens Octauiani et imperatoris scismati consentire, eccle-
siam suam deserens, ignorante imperatore, ad A[lexandrum] pa-
pam in Franciam festinus aduenit, quem papa satis benigne reci-
piens, postmodum secus Romam usque deduxit; dehinc in car-
dinalem et Sabinensem episcopum promouit, postremo in Ma-
guntinum archiepiscopum sublimauit. Quo audito imperator ira
commotus, Christianum cancellarium in Maguntina ecclesia fe-
cit eligi, et a suis suffraganeis consecrari. Dum autem Alexander
papa demoraretur in Francia et in ecclesiis Dei ecclesiastica iura
disponeret, Octauianus Lucce mortuus est. Cui Guido Cremensis
auctoritate Rajnaldi cancellarii imperatoris successit, et a suis Pa-
schalis est appellatus.

Interea rex W[ilhelmus], sedata Sicilia, congregato per mare
et per terram exercitu, in Apuliam uenit, et primo Tabernas in
ore gladii cepit atque detruxit. Dehinc Tarentum ueniens ipsum
obsedit et habuit, in quo uindictam maximam de suis proditori-
bus fecit. Post hec exercitum suum uersus maritimam Apulie
direxit. Quod audiens comes Robbertus, qui tunc apud Salpas
cum suo exercitu morabatur, metuens ne barones Apulie ipsum
solito more relinquerent, in Abrutium est reuersus. Quo cognito,
rex W[ilhelmus] Riccardum de Saya cum magno exercitu post
eum misit. Sed comes Robbertus, utpote vir astutus et sapiens,

188 Romualdo II Guarna

 

ante aduentum illius regnum exire curauit. Rex autem W[ilhel-
mus] usque Sanctum Germanum cum suo exercitu uenit, comi-
tem Riccardum de Aquila a regno expulit, et Montem Archanum,
quem ipse de nouo edificauerat, a galiotis suis capi fecit et dex-
trui, in quo uxorem eius et filium comprehendit. Et sic recupe-
rata tota terra, Salernum uenit. Et quia indignatus erat Salerni-
tanis ciuibus, urbem intrare noluit, sed iuxta eam tentoria fixit.
Cepit autem a ciuibus magnam pecuniam petere, quam cum illi
statim soluere non possent, inuenta occasione plurimum indi-
gnatus, quosdam ex eis suspendi fecit, cominatus aliis, quod nisi
pecuniam cito soluerent, urbem dextrueret.

Beatus autem apostolus M[atheus], qui Salernitane ciuitati a
Deo patronus datus est et defensor, ciuitatem suam in tanto di-
scrimine non reliquit. Nam cum rex in eo esset proposito, quod
multa mala Salerno inferret, media die cum tanta esset celi sere-
nitas, quod nulla in aere nubes appareret, subito a septemtrione
uentus ualidus cum ingenti pluuia et turbo impetuosus erupit,
qui totius exercitus tentoria uniuersa deiecit et tentorium re-
gium in eminenti positum sic a loco, in quo fixum fuerat, im-
pulit et commouit, quod regem dormientem pene prostrauit.
Expergefactus rex et tanta inundatione attonitus cepit fugere et
apostoli auxilium inuocare et uix in quodam paruo tentorio [fu-
giens] se recepit. Et licet rex animi sui timorem super hoc facto
dissimularet, magnates tamen curie et uiri prudentes manifeste
nouerunt, hoc miraculum uirtute apostolica perpetratum; apo-
stolus enim in hoc facto et commisso sibi populo et regi mani-
feste consuluit, dum et commissum sibi populum a periculo
eruit, et regem ne propositum malum perficeret impediuit. Rex
ergo quod factum fuerat secum recogitans et indignationem
apostolicam pertimescens, cum se moraturum circa Salernum
aliquantulum disposuisset, mutato proposito, altera die galeas in-
trauit et festinanter in Siciliam rediit.

Interea Romani, morte Octauiani cognita, nuntios suos ad Ale-
xandrum in Franciam transmiserunt, affectuose rogantes ut ad
Urbem rediret et commissum sibi populum uisitaret, quia ipsi

190 Romualdo II Guarna

 

eum cum honore et devotione reciperent. Alexander autem cre-
dens hoc sibi et ecclesie profuturum, Magalonem uenit, et pre-
parata quadam magna naui, que erat Hospitalis, cum eam pene
omnes cardinales intrassent, et papa cum paucis cardinalibus
cum galea Nerbonensium eamdem nauim ascensurus ueniret,
galee Pisanorum, que illi parauerant insidias, repente apparue-
runt. Quibus uisis papa cum galea sua festinus Magalonem rediit,
galee autem Pisanorum nauim, in qua erant cardinales, circum-
dederunt, et non inuento ibi apostolico, eam in pace liberam
abire permiserunt, que uento flante secundo, primo Panormum
dehinc Messanam applicuit. Non multo post Alexander papa
cum cardinalibus qui remanserant et Maguntino archiepiscopo
quandam minorem nauim intrauit et alto se committens pelago,
licet multis exagitatus procellis, saluus tamen cum omnibus suis
Messanam Domino ducente, peruenit. Quo cognito rex W[ilhel-
mus], qui tunc erat Panormi, nuntios suos cum muneribus ad
papam transmisit, et eum cum quinque galeis usque Romam
conduci precepit. Qui Salernum ueniens, a R[omoaldo] Salerni-
tano archiepiscopo et toto populo ciuitatis cum debita est reue-
rentia et honore susceptus. Qui postmodum cum eisdem galeis
usque Tyberim, et per Tyberim usque ad Sanctum Paulum cum
omnibus cardinalibus uenit. Cui clerus et Romanus populus
obuiantes, ipsum cum magno honore et gloria usque Lateranum
unanimiter conduxerunt.

Eo tempore rex W[ilhelmus] palatium quoddam altum satis et
miro artificio laboratum prope Panormum beneficari fecit, quod
Sisam appellauit, et ipsum pulchris pomiferis et amenis uiridariis
circumdedit, et diuersis aquarum conductibus et piscariis satis
delectabile reddidit. Rex autem W[ilhelmus] circa quadragesi-
mam fluxu uentris et molestia cepit affligi, quam passionem
cum aliquanto tempore occultasset, circa mediam quadragesi-
mam eadem passione crescente, credens se moriturum, peniten-
tiam et confessionem accepit, quosdam de captiuis liberauit,
redemptionem pecunie, quam Apulie imposuerat, condonauit,
testamentum fecit, in quo W[ilhelmum] filium suum maiorem
totius regni heredem instituit. Henrico alteri filio principatum
Capue, quem concesserat, comfirmauit, pecuniam magnam
expendendam pro salute sue anime dereliquit; Margaritam regi-

192 Romualdo II Guarna

 

nam uxorem suam, totius regni et filiorum suorum tutricem et
gubernatricem pariter ordinauit, Riccardum uero Siracusanum
electum et Matheum suorum notariorum magistrum, uiros uti-
que legales, prouidos et discretos, illius et filiorum suorum con-
siliarios et familiares esse disposuit.

Sed cum predicta passio ingrauesceret, rex W[ilhelmus]
R[omualdum] secundum Salernitanum archiepiscopum, qui in
arte erat medicine ualde peritus, ad se uocari precepit. Qui ad
eum circa pascha ueniens, ab ipso honorifice est susceptus, cui
multa salutaria medicine consilia tribuit. Sed ipse sui ingenii auc-
toritate confisus, sibi nonnisi que ei oportuna uidebantur medi-
camina adhibebat. Unde accidit quod sabbato ante octauas pa-
sche emitritea illum febris inuasit, et inualescente passione mor-
tuus est et sepultus est in cappella beati Petri in palatio suo. De-
functus est autem rex W[ilhelmus] anno uite sue quadragesimo
sexto, anno autem regni sui, quo cum patre suo et per se re-
gnauerat XV, mense X, anno ab incarnatione Domini MCLXVI,
indictione XIV mense madii, septimo die intrantis eiusdem men-
sis circa horam nonam.

Fuit autem rex W[ilhelmus] pulchra facie et decorus aspectu,
corpore pinguis, statura sublimis, honoris cupidus et elatus, in
preliis per mare et terram uictoriosus, regno suo odibilis et plus
formidini quam amori, in congreganda pecunia multum sollici-
tus, in expendenda non adeo largus, fideles suos diuitiis et hono-
ribus extulit, infidelibus supplicia intulit et de regno exulare coe-
git. Diuino officio extitit multum intentus et personas est eccle-
siasticas plurimum ueneratus. Cappellam Sancti Petri, que erat in
palatio, mirabilis musidii fecit pictura depingi, et eius parietes
preciosi marmoris uarietate uestiuit et eam ornamentis aureis et
argenteis et uestimentis pretiosis ditauit plurimum et ornauit.
Clericos in ea multos et prebendas instituit, et diuinum in illa
officium decenter et tractatim et cum Dei reuerentia et timore
celebrari disposuit.

Quo defuncto, W[ilhelmus] filius eius maior natus, annos duo-
decim, illi in regno successit. Hic autem secundo die post mor-
tem patris, ex mandato regine, consilio archiepiscoporum et epi-
scoporum et baronum et populi in regem est promotus. Nam eo
die cum maxima gloria et apparatu regio ad ecclesiam beate Ma-

194 Romualdo II Guarna

 

rie de Panormo ueniens, assistentibus plurimis archiepiscopis et
episcopis et baronibus, a R[omualdo] secundo Salernitano ar-
chiepiscopo in regem unctus est et coronatus. Postmodum uero
cum magno honore et totius populi gaudio et letitia ad palatium
rediit coronatus. Regina uero, utpote mulier sapiens et discre-
ta, manifeste cognoscens animos populi sui, propter molestias
quas a rege W[ilhelmo] passi fuerant, plurimum esse turbatos, il-
los ad amorem et fidelitatem filii sui beneficiis credidit prouo-
candos. Inde est, quod salutari usa consilio, carceres aperuit,
captiuos plurimos liberauit, liberatis terras restituit, debita re-
laxauit, comites et barones, qui de regno exulauerant, reuocauit
in regnum, et eis terras sublatas reddidit. Ecclesiis, comitibus, ba-
ronibus, militibus terras multas regia liberalitate concessit. His
autem et plurimis aliis beneficiis, totius populi sui animos in
fidelitatem et dilectionem filii sui uehementer accendit, ita quod
de fidelibus fideliores et de deuotis deuotiores effecit.

Eodem tempore gaytus Petrus eunuchus et magister came-
rarius palatii cum quibusdam aliis fugam petiit, et ad regem de
Morrocho ueniens multam secum pecuniam transportauit.

Emmanuel autem imperator Constantinopolitanus, cognita
morte regis W[ilhelmi], nuntios suos ad regem W[ilhelmum]
iuniorem in Siciliam misit, mandans quod libenter pacem cum
eo innouaret, et filiam suam unicam et heredem sui imperii si-
mul cum imperio illi in uxorem traderet. Rex autem et regina,
habito consilio, frequentes pro hoc negotio legatos ad impera-
torem misit et recepit, pacem cum eo pristinam innouauit, nego-
tio parentele propter multa capitula, que interueniebant, indi-
scusso manente.

Rex autem W[ilhelmus] propter multa beneficia, que ipse et
regina suo populo contulerunt, multum cepit a suis hominibus
diligi et regnum suum in pace et tranquillitate tenere. Eo tempo-
re Henricus naturalis frater regine in Sicilia ad regem uenit, cui
rex comitatum Montis Caueosi et unam de filiabus regis Rogerii
in uxorem concessit. His etiam diebus Stephanus filius comitis
de Percia, clericus et consanguineus regine, in Sicilia ad regem
uenit, quem rex et regina primo cancellarium, post hec in Pa-
normitana ecclesia eligi fecerunt. Qui in brevi spatio temporis

196 Romualdo II Guarna

 

tantam regis et regine gratiam et familiaritatem optinuit, quod
totum regnum pro suo arbitrio disponebat.

Hoc autem tempore Fredericus imperator Teutonicorum ite-
rum Italiam intrauit, et per partes Marchie usque Anconam uenit
et eam obsedit. Misit etiam Raynaldum cancellarium et Andream
de Rupecanina cum quadam parte sui exercitus usque Tuscula-
num, ut pape Alexandro et Romanis guerram inferrent. Romani
uero superbi et elati, plus iusto de suis uiribus presumentes, in-
considerate et inordinate super Teutonicos irruerunt. Teutonici
uero positis insidiis ex aduerso, Romanos expugnauerunt, et
multi ex eis capti sunt et occisi. Reliqui uero fugientes uix in Ur-
bem se recipere potuerunt. Quod factum Alexandrum papam et
omnes ciues Romanos plurimum perturbauit, et eis timorem
uehementer incussit. Cancellarius autem nuntios ad imperato-
rem misit, mandans ut cito ad Urbem ueniret, quia eam posset
pro sua uoluntate disponere. Qui licet Anconam iam expugnas-
set, et in eo esset, ut terram W[ilhelmi] regis inuaderet, festinus
tamen in Augusto ad Urbem rediit, et iusta ecclesiam beati Petri
sua castra locauit. Romani uero tum pro morte parentum suo-
rum, tum quia multi ex eis ab imperatore capti detinebantur, ei
resistere non potuerunt.

Unde imperator, hac occasione inuenta, armata manu eccle-
siam beati Petri uiolenter inuasit. Porticum, que erat ante eccle-
siam, comburi fecit, Guidonem Cremensem in ecclesiam induxit
et eum ibidem missam canere fecit. Quo cognito, Alexander pa-
pa, qui tunc in turri Cartularie morabatur, in habitu peregrini
cum paucis Urbem exiit, et Gaietam usque peruenit, et ibi as-
sumpto pontificali habitu, Beneuentum ueniens a ciuibus eiu-
sdem ciuitatis honorifice est receptus. Deus autem iniuriam apo-
stolo Petro illatam et ecclesie sue uiolationem condigna pena
multauit, nam incontinenti mortalitas maxima exercitum impe-
ratoris inuasit, ita quod cancellarius et Carolus Corradi filius, et
multi nobiles, et maxima pars exercitus sui in breui spatio tem-
poris interiit. Quod imperator uidens et Dei uindictam manifeste
cognoscens, relicto apud Urbem prefecto, uix cum paucis tristis
et merens in Alamanniam rediit.

198 Romualdo II Guarna

 

Rex autem W[ilhelmus], ut prediximus, propter multa benefi-
cia, que ipse cum matre sua regno contulit, ab hominibus suis
cepit multum diligi, et regnum suum uiriliter in pace tenere.
Stephanus autem cancellarius primo quidem omnibus se humi-
lem et benignum exhibuit, postmodum uero in superbiam ela-
tus, consilio prauorum hominum, indigenas terre cepit habere
odiosos pariter et suspectos. Qui circa natiuitatem Domini cum
rege et regina et magnatibus curie Messanam uenit. Gilbertus
etiam comes Gravine, regine et cancellarii consanguineus, qui
tunc capitaneus erat totius Apulie, cum magna manu militum
Messanam accessit. Cancellarius autem, habito cum eo consilio,
comitem Henricum fratrem regine capi fecit, et apud Regium
custodiri, imponens ei, quod ipse cum multis mortem cancella-
rii et comitis Gilberti iurasset. Pro qua occasione Riccardus co-
mes de Mulisio, Bartholomeus de Parisio, Iohannes de Sinopoli
et multi alii capti sunt et in custodia positi.

Quod factum animos hominum regni non modicum pertur-
bauit. Post hec consilio et auxilio cancellarii Gilbertus comes
Gravine comitatum Loritelli cum omnibus suis pertinentiis a re-
ge optinuit et in Apuliam cum honore recessit. Cancellarius vero
cum rege et regina circa Pascha Panormum rediit, dehinc non
multis transactis diebus Matheum ciuem Salerni magistrum no-
tarium domni regis et familiarem sine causa capi fecit. Quod fac-
tum graue resedit omnibus et molestum, quia predictus Matheus
homo erat sapiens et discretus, et in aula regia a puero enutritus,
et in agendis regiis probate fidelitatis inuentus. Infra octauas
autem Pasche populus Messane in tumultum conuersus Regium
iuit, et comitem Henricum de carcere eduxit, comitem etiam
Riccardum qui apud Taurimenium tenebatur in carcere liberauit,
et Oddonem Quarellam clericum cancellarii et eius familiarissi-
mum, qui tunc erat Messane, occidit. Quo audito populus Pa-
normi similiter in sedicionem uersus, insultum in cancellarium
fecit, et eum cum omnibus suis in turri campanarum per diem
unum obsedit, altera autem die ex mandato regis et regine cum
quibusdam de suis galeam intrauit. Sed cum uenisset apud Le-
catam, galea fracta est. Qui postmodum nauim ingressus in Ieru-
solimam uenit, et ibi non multo tempore demoratus interiit.

Gilbertus etiam comes Loritelli cum Berteraimo filio suo

200 Romualdo II Guarna

 

comite Andrie cum omnibus suis terram abiurauit, et Ierosoli-
mam perrexit. Comes uero Henricus et comes Ryccardus, post-
quam de carcere exierunt, simul cum Messanensibus cum uigin-
ti galeis Panormum uenerunt. Quibus rex gratiam suam reddidit
et sublatas terras restituit. Postquam autem cancellarius et co-
mes Gilbertus de terra exierunt, terra in pace et tranquillitate re-
mansit. Recedente autem cancellario, clerus Panormitane eccle-
sie Gualterium eiusdem ecclesie canonicum et Agrigentinum de-
canum et regis magistrum sibi in pastorem unanimiter elege-
runt. Qui cum regni esset negotiis applicatus et ob hoc a regis
latere facile non posset discedere, Alexander papa a rege satis af-
fectuose rogatus, illius amore et gratia predictum electum con-
cessit a suis suffraganeis consecrari, et per Iohannem Neapoli-
tanum cardinalem suum pallium illi transmisit. Qui recepto ab
eo sacramento obedientie, pallium illi de more concessit. Rob-
bertus uero comes de Loritello, qui frequenter regis W[ilhelmi]
gratiam postulauerat nec potuerat impetrare, nouissime frequen-
tes litteras et nuntios regi W[ilhelmo] iuniori transmisit, humili-
ter postulans ut ei amorem suum et gratiam restitueret. Rex
autem et regina solita pietate eius miserti illum in suam gratiam
receperunt, cui etiam rex liberalitate solita comitatum Loritelli,
sicut pater suus illi concesserat, reddidit, et de habundancia gra-
tie plenioris comitatum Conuersani illi adiecit.

Eo tempore in Sicilia terremotus factus est maximus, ita quod
castrum Siracusanum pro maxima parte cecidit. Ciuitas etiam
Catheniensium a fundamentis euersa ruit. Ecclesia etiam sancte
Agathe corruens, episcopum cum XLV monachis occidit. Len-
tinum etiam Mohec, et multa alia castra Sicilie pro terre motu
corruerunt. Apud Messanam etiam maximus et manifestus terre
motus fuit. Hoc autem factum est anno Domini MCLXVIII, indic-
tione II, mense februarii, in vigilia beate Agathe.

Interea Guido Cremensis, qui et Paschalis dictus est, mortuus
est. Cui successit intrusus quidam Tusculanensis episcopus,
Iohannes de Struma nomine, qui et Calixtus a suis appellatus est.
Papa autem Alexander, uir catholicus et honestus, cum suis car-
dinalibus apud Beneuentum morabatur, et ibi ab imperatore Gre-
corum, a rege Francie et Anglie, et a prelatis ecclesiarum nuntios

202 Romualdo II Guarna

 

recipiens, negotia ecclesiastica sapienter et prouide disponebat.
Post hec Campaniam rediit, et rogante Ionatha domino Tuscula-
ni et eiusdem loci ciuibus, eadem ciuitatem in sua protectione
recepit, et ad illam cum cardinalibus et tota curia sua perrexit,
et prenominato Ionathe de eadem ciuitate concambium tribuit.
Quod factum Romanis multum displicuit, recolentes enim dam-
pna, iniurias et mortes suorum ciuium, quas Tusculanenses cum
Raynaldo imperatoris cancellario eis intulerant, indignati sunt
plurimum et turbati, quod Alexander papa Tusculanum, quam
ipsi dextruere nitebantur, in sua protectione receperat; et ob
hoc inter eos et predictum papam guerra maxima est exorta.
Que cum aliquando tempore perdurasset, Romani utpote callidi
et dolosi, benignitatem Alexandri pape circumuenientes promi-
serunt, quod eum tamquam patrem et dominum in Urbe recipe-
rent, et mandatis suis libenter obedirent, si prenominate ciuitatis
muros dextrui pateretur. Alexander autem papa eorum promis-
sionibus et uerbis fidem adhibens, muros predicte ciuitatis pas-
sus est dirui. Quo facto Romani uoto suo potiti, quod pape pro-
miserant adimplere noluerunt. Papa uero a Romanis se circu-
muentum plurimum condolens, turrim Tusculanorum fossis et
muris circumuallari fecit, et relicta ibi militum et peditum com-
petenti custodia, Anagniam rediit, et ibi multo est tempore de-
moratus.

Illis autem diebus Thomas Cantuariensis archiepiscopus, uir
religiosus et Deum metuens, dum pro libertate et ecclesiarum
iustitiis Henrico regi Anglie uiriliter repugnaret, de Anglia exire
compulsus ad regem Lodouicum uenit in Franciam, qui eum ob
sue religionis reuerentiam satis officiose recepit, et per aliquos
annos in terra sua honeste detinuit, et que erant illi necessaria,
liberalitate regia ministrauit. Tandem Alexandri pape precibus, et
eiusdem regis interueniente gratia, ad pacem regis Anglie Tho-
mas Cantuariensis archiepiscopus rediit, et ad ecclesiam suam
eo est permittente reuersus. Transacto autem aliquanto tempore,
rex Anglie suggestione prauorum hominum cepit personas ec-
clesiasticas molestare et ecclesiis sua iura subtrahere. Quod ubi

204 Romualdo II Guarna

archiepiscopus comperit, ab equitatis tramite non declinans,
omni timore postposito, cepit se ei pro iusticia recta fronte op-
ponere, et tamquam bonus pastor pro liberando grege regi uer-
bo et opere contraire. Cumque hec discordia de die in diem cre-
sceret, et Cantuariensis archiepiscopi dicta simul et facta regem
plurimum pregrauarent, quidam milites Anglie, uidelicet Hugo
de Moruille, W[ilhelmus] de Trachi, Renaldus filius Ursi, Riccar-
dus Britto, Robbertus de Borroch regi in hoc placere credentes,
sacerdotalis reuerentie et diuini timoris obliti, altera die post fe-
stum Innocentium Thomam Cantuariensem archiepiscopum an-
te altare maioris ecclesie stantem pariter et orantem, ensibus
percutientes in capite, occiderunt. Moxque nemine persequen-
te, sed sola illos commissi homicidii conscentia remordente,
sunt in fugam conuersi. Cum autem monasterium et ciuitatem
tanti sceleris fama replesset, cateruatim monachi, clerici et layci
ad maiorem ecclesiam concurrentes, quod dictu nefas est, pasto-
rem suum iuxta altare occisum crudeliter repererunt. Tandem
copiosas lacrimas profundentes, dantes ex alto corde gemitus et
suspiria, Christi pontificem in eadem ecclesia cum ymnis et lau-
dibus sepulture honorifice tradiderunt. Iustus autem et misera-
tor Dominus, qui sanctos suos non solum in futuro sed etiam in
hoc seculo sepe remunerare consueuit, Thomam archiepisco-
pum, qui pro testimonio ueritatis occisus fuerat, et quem pena
simul et causa martirem fecerat, multis signorum indiciis et
nouis miraculorum argumentis toti mundo celebrem reddidit et
famosum.

Cumque ad aures pape Alexandri miraculorum eius certa fa-
ma et ueridica peruenisset, communicato fratrum suorum con-
silio, prenominatum archiepiscopum auctoritate apostolica ca-
nonizauit in martirem et ipsum in catalogo martirum scribi et
eius martirium in die sui anniuersarii per omnes ecclesias pre-
cepit annis singulis sollempniter celebrari. Rex autem Anglie
audiens, quod sceleris in archiepiscopum perpetrati, tamquam
illius rei fuisset conscius, opinio eum quodammodo uulgaris
attingeret, et mendax illum sine culpa fama morderet, de sue in-
nocentie puritate confisus, quosdam de episcopis suis et clericis

206 Romualdo II Guarna


Anagniam ad Alexandrum papam direxit. Qui coram eo et suis
cardinalibus, tactis sacrosantis euangeliis, publice iurauerunt,
quod prenominatus rex ab efusione iusti sanguinis erat innoxius
et a communione commissi criminis prorsus extiterat alienus.
Milites autem illi, qui in Christi pontificem cruentas manus ini-
cere non timuerunt, redeuntes ad cor, et reatum suum et mali-
tiam recolentes, ad pedes Alexandri pape humiliter aduenerunt,
et se reos, se esse impios publice proclamantes, penitentiam de
commisso scelere postulabant. Quos papa de admissa nequitia
uehementer redarguit, et uenturum super eos Dei iudicium, nisi
digne penituissent, comminando promisit. Quibus etiam dedit in
mandatis, ut discalciati et ciliciis induti, Ierusolimam pergerent,
et sacra loca cum dolore et gemitu uisitarent, dehinc ad Mon-
temnigrum, qui Antiocene ciuitati adiacet, festinanter accede-
rent, ibique solitarii in ieiuniis, uigiliis, orationibus et lamentis
omni uite sue tempore perdurantes, de tam immani scelere peni-
tentiam agerent et Dei misericordiam iugiter postularent.

Eo tempore cum Emmanuel imperator Constantinopolitanus
frequentibus nuntiis delegatis filiam suam Zura Mariam W[ilhel-
mo] regi Sicilie in uxorem tradere promisisset, tandem ex co-
nuentione utriusque partis factum est, quod imperator, presenti-
bus legatis eiusdem regis, in anima sua iurare fecit, et iuramen-
tum suum magnatum suorum iureiurando firmari, quod in termi-
no et loco ab utraque parte prefixo filiam suam regi pro uxore
transmitteret. Et simile iuramentum ex parte regis et suorum fa-
miliarium de filia imperatoris recipienda prestitum est et iura-
tum. Quo facto, rex W[ilhelmus], utpote uir legalis et Deum me-
tuens, iuramentum suum obseruare desiderans, simul cum Hen-
rico fratre suo Capuanorum principe Tarentum uenit, et ibi nun-
tios imperatoris cum eius filia in prefixo loco et termino ali-
quandiu expectauit. Dehinc ad Sanctum Angelum in Monte Gar-
ganu orationis studio deuotus princeps accessit, et post hec Ba-
rolum rediit, et ibi aliquantis diebus demoratus est. Sed impera-
tor iuramenti sui et promissionis oblitus, filiam suam regi statu-
to loco et termino non transmisit. Quo rex cognito per terram
Beneuentanam transiens, Henricum Capuanorum principem fra-

208 Romualdo II Guarna


trem suum, quia infirmus erat, Salernum misit, et ipse primo Ca-
puam dehinc Salernum uenit. Prenominatus autem princeps ga-
leam ingressus Panormum rediit, et ibi corporis inualescente
molestia, anno uite sue tercio decimo mortuus est, et in ecclesia
Sancte Marie de Panormo iuxta sepulchrum regis Rogerii aui sui
honorifice est sepultus anno Domini MCLXXII et medio mense
Iunii, indictione V. Rex autem cum aliquantis diebus Salerni mo-
ram fecisset, simul cum Gualterio uenerabili Panormitano ar-
chiepiscopo, et Matheo uicecancellario galeas ingressus Panor-
mum rediit, ubi principis fratris sui morte cognita, primo, sicut
debuit, carni et nature compassus multum doluit, dehinc, sicut
decuit, rationi et suorum fidelium consiliis acquiescens, sui me-
roris in Domino consolationem accepit.

Anno Domini millesimo CLXXIII Fredericus autem Romano-
rum imperator recolens et alta mente revolvens iniurias sibi a
Lombardis frequenter illatas, et quod pene contra eum omnes
coniurassent, et quod Mediolanenses, eo prohibente, Mediola-
num reedificassent, et Alexandrini ciuitatem suam de nouo edifi-
care cepissent, primo Christianum cancellarium suum et Ma-
guntinum archiepiscopum, uirum utique prouidum et discretum
et in negotiis bellicis aprime eruditum, per montana Lombardie
et Ianuam usque in Thusciam et marciam Ancone direxit. Dehinc
marchione Montisferrati et Papiensibus et quibusdam aliis Lom-
bardis ipsum affectuose rogantibus, collecta magna multitudine
Brebitionum et aliorum conductitiorum militum, Italiam poten-
ter intrauit.

Anno dominice incarnationis millesimo [CLXXIII]. Primo au-
tem ingressu suo Astensem ciuitatem, Taurinum et uicinas ciui-
tates, ipsis se sponte reddentibus, occupauit. Dehinc marchionis
Montisferrati et Papiensium suggestione Alexandriam ciuitatem
obsedit. Multi enim nobiles et populares uiri de terra prenomi-
nati marchionis oriundi, plures iniurias et molestias ab eo per-
pessi, illius insolentiam perpeti non ualentes, relictis habitationi-
bus suis in quadam planicie pariter convenerunt, et adiuvantibus
eos Mediolanensibus et aliis Lombardis, in eadem planicie ciui-
tatem de nouo edificare ceperunt, et eam ob reuerentiam pape

210 Romualdo II Guarna


Alexandri Alexandriam uocauerunt. Cum autem hec ciuitas ab
imperatore fuisset obsessa, propter sui nouitatem necdum tota
erat fossatis circumdata et domus eius erant palea cooperte, un-
de et a Teuthonicis in contemptum et ironiam, Palearum ciuitas
est appellata, que postmodum in conflictu bellico ferrea est
inuenta.

Imperator autem, animantibus eum Papiensibus et marchio-
ne, cepit ciuitatem uiriliter impugnare, machinas circumquaque
instruere, fossata diruere et replere, et eam frequentibus insulti-
bus molestare, credens illam in breui tempore pro suo arbitrio
optinere. Sed Alexandrini, utpote uiri fortes et ad bella doctissi-
mi et pro libertate pugnantes, ceperunt imperatori animose re-
sistere, fossas suas defendere et illius machinas suis machinis
oppugnare. Superueniente autem hyeme, que solito asperior
inorruerat, adeo quo pro inundatione ualida et algore nimio de
equis et hominibus exercitus plures extingueret, imperator ta-
men in suo proposito [firmus] perseuerans, noluit ab obsidione
recedere, set eam frequentibus preliis et insultibus uariis non de-
stitit inpugnare. Adueniente autem pascha, in die parasceue et
sabbati sancti propter dierum reuerenciam imperator eis imagi-
nariam treguam concessit; cumque Alexandrini sub occasione
tregue sue ciuitatis custodiam aliquantulum neglexissent, impe-
rator, nacta opportunitate, nescientibus Alexandrinis, fossas et
cuniculos sub terra fieri iussit, et per eos armatos milites, intrare
fecit, ut ex improuiso de cuniculis repente erumperent et citui-
tatem huius fraudis nesciam occuparent. Sed mox ut Alexandrini
hoc perceperunt, arreptis armis, ceperunt ad fossata currere et
introeuntibus Teuthonicis uiriliter repugnare. Sed operante diui-
na potentia, quedam pars fossati subito corruit, et eos, qui in
cuniculis et foveis erant, oppressit pariter et extinxit. Quo cogni-
to, Alexandrini foras egressi, castrum ligneum armatis militibus
plenum, quod imperator credebat in ciuitatem inducere, inmis-
so igne simul cum militibus combusserunt. Imperator autem sua
spe et intentione frustratus, et de morte suorum uehementer af-
flictus, non ualens ultra progredi, se intra castra recepit.
Lombardi autem et alii, qui cum Alexandrinis coniurauerant,

212 Romualdo II Guarna


oppressione ciuitatis cognita, magna militum et peditum multi-
tudine congregata, ad eius liberationem festinare ceperunt, et se-
cundo die post Pascha circa Alexandriam castra metati sunt. Quo
cognito, imperator eis obuiam, relicta ciuitatis obsidione, per-
rexit. Cumque hinc et inde acies forent militares disposite et in
eo essent ut pariter dimicarent, religiose quedam persone et uiri

sapientes inter imperatorem et Lombardos hunc modum con-
cordie tractauerunt: ut Lombardi, dimissis armis, imperatoris
tamquam domini sui gratiam humiliter postularent, dehinc tres
prudentes uiri ex parte imperatoris et tres ex parte Lombardo-
rum eligerentur, quorum dispositione et arbitrio eorum deberet
pax et concordia terminari. Cumque hoc pactum et imperatori
et Lombardi non modicum placuisset, imperator Papiam rediit,
et Lombardi ad propria sunt reuersi.

Imperator interim nuntios ad Alexandrum papam apud Ana-
gniam direxit, rogans ut aliquos de fratribus suis ad eum in
Lombardiam mitteret, qui simul cum Lombardis tractande pacis
colloquio interessent. Papa uero, consilio habito, Hubaldum Ho-
stiensem et Bernardum Portuensem episcopos, et Willelmum
Papiensem cardinalem Sancti Petri ad Vincula in Lombardiam
misit, ut simul cum Lombardis pacem ecclesie et Italie pertrac-
tarent. Qui uenientes, habito Lombardorum consilio, diu cum im-
peratore pacis colloquium habuerunt. Sed cum neque cardinales
neque Lombardi aliquem fructum pacis ab imperatore consequi
potuissent, cardinales et Lombardi infectis negotiis ad propria
redierunt.

Imperator autem spe pacis consequende frustratus, de nouo
guerram Lombardis facere cepit et Alexandriam modis quibus
poterat infestare. Lombardi autem e conuerso ceperunt illi pro
posse resistere et Alexandrinis opem et auxilium pro uiribus mi-
nistrare. Et quia imperator multos de suis et fame et bello ammi-
serat, et repugnante horrore yemis, in obsidione Alexandrie stare
non poterat, se cum suis intra Papiam recepit, et nacta opportu-
nitate temporis, frequenter circa Alexandriam discurrebat, eius
labores et uineas deuastabat, capiebat ciues, et dampna eis quan-
tacumque poterat inferebat. Alexandrini autem tum per se tum

214 Romualdo II Guarna

 

Lombardorum auxilio ei uiriliter resistebant, et uicina loca, que
imperatori fauebant, inpugnare et destruere non cessabant. Im-
perator [uero] uires suas debilitatas et militiam suam pro maiori
parte defecisse considerans, frequentes nuntios principibus suis
in Alamanniam direxit, rogans atque precipiens, ut ei, misso mili-
tari auxilio, proxima estate succurrerent, quo se posset ab iniu-
ria illi a Lombardis illata uiriliter uindicare.

Christianus autem prenominati imperatoris cancellarius,
quem ipse in Tuscia premiserat, sicut uir prouidus et discretus,
partim uiribus, partim precibus Tusciam pacificauit, et imperato-
ris preceptum iurare fecit. Dehinc ad ducatum Spolitinum et ad
Marchyam ueniens, multa castra regionis illius depopulatus est
et cepit Asisiam ciuitatem et Spolitinam suo dominio subdidit.
Anconam cum Venetis tempore longo obsedit, credebat enim
Grecum quemdam Constantinopolitani imperatoris nuntium,
qui in eadem ciuitate erat, cum sua pecunia capere; sed quia
ciues eiusdem ciuitatis ei uiriliter resistebant, et comitissa de
Berthenora cum W[illelmo] de Markysella nobili Ferrariensi cata-
nio, cum magna multitudine militum et peditum ad succursum
eiusdem ciuitatis ueniebat, non potuit quod intendebat perfice-
re, sed recepta ad Anconitanis magna pecunia, ab obsidione re-
cessit.

Interea predictus cancellarius ex mandato imperatoris nun-
tios ad W[illelmum] Sicilie regem transmisit, suadens et postu-
lans, ut ipse, imperatoris filia in uxorem accepta, cum eo pacem
perpetuam faceret et ipsi se amicabiliter couniret. Sed rex
W[ilhelmus], utpote christianissimus et religiosus princeps,
sciens hoc matrimonium Alexandro pape plurimum displicere
et Romane ecclesie non modicam iacturam inferre, Deum et Ale-
xandrum papam in hac parte reueritus, imperatoris filiam in
uxorem et eius pacem recipere noluit. Quod factum imperator
egre tulit et multum ad animum reuocauit. Sed non multo post
imperatoris filia est defuncta.

Adueniente autem estate, Philippus Coloniensis archiepisco-
pus cum quibusdam principibus Alamannie et magna multitudi-
ne strenuorum militum per montana Cumarum Italiam intran-

216 Romualdo II Guarna

 

tes, imperatori succurrere festinabant. Quo cognito, imperator
eis obuiam perrexit, et simul cum illis uersus partes Mediolani
ad deuastandum eorum segetes ire disponebat. Quo audito Lom-
bardi, licet omnes suos nullatenus expectassent, imperatori ob-
uiam ire ceperunt. Cumque exeuntes quoddam nemus, ex in-
sperato imperatori, qui militares acies iam ad bella parauerat,
subita occurrissent, cum illo ceperunt habere conflictum. Sed
quia non multi adhuc de Lombardis conuenerant, primo sunt
ab imperatore in fugam conuersi. Pedites uero Mediolanenses
cum paucis militibus, qui circa carruciam erant, fugere non ua-
lentes, simul conglomerati stare ceperunt. Imperator autem ui-
dens Lombardos milites aufugisse, pedestrem multitudinem, que
remanserat, credidit facile superare. Cumque congregata sua mi-
litia super eos vellet irrumpere, illi oppositis clipeis et porrectis
astis ceperunt eorum furori resistere, et ad se uenientes animo-
se repellere. Cumque conflictus iste inter imperatorem et Lom-
bardos pedites aliquandiu perdurasset, Lombardi, qui fugerant,
resumptis uiribus et aliis, qui de nouo uenerant, sociati, ad pu-
gnam sunt animose reuersi, et simul cum suis peditibus super
imperatoris exercitum impetum facientes, ipsum in fugam una-
nimiter conuerterunt. Lombardi autem fugientes Teuthonicos
usque ad uicinum fluvium insecuti, multos eorum cedentes gla-
dio, plurimos in flumine submerserunt. Deinde reddeuntes ad
castra, magnam imperatoris et exercitus eius suppellectilem
occupaverunt, et sic tanta potiti uictoria, circa Papiam castra me-
tati sunt. Sed quia uictoria solet elationis spiritum uictoribus mi-
nistrare, in eodem loco moram facere negligentes, ad propria
sunt reuersi.

Imperator autem cum in prenominata pugna uiriliter dimi-
casset, et fugientium pene ultimus extitisset, superueniente noc-
te delituit, et cum aliquantis diebus fuisset absconditus et quo di-
uertisset esset incognitum, nocte cum paucis Papiam intrauit.
Tunc uero manifeste cognoscens Dei sibi repugnare potentiam,
cuius ecclesiam et ministros persequi non cessabat, ad cor re-
diens, habito saniori consilio, Madeburgensem archiepiscopum,
electum Guarmaciensiem et protonotarium suum cum Christia-

218 Romualdo II Guarna

 

no cancellario, qui in partibus illis erat, ad Alexandrum papam
pro consequenda pace Anagniam direxit. Qui cum aliquantis die-
bus circa papam et eius curiam moram fecissent, habito cum eo
et paucis cardinalibus secreto nimis et priuato de modo et forma
pacis consilio, hac lege et conditione proposita dissesserunt. Pa-
pa quidem Alexander, utpote uir religiosus et sanctus, pacem ec-
clesie affectuose desiderans, imitatus eum, qui ea, que in celis et
que in terris sunt, sui sanguinis effusione pacauit, dignitatem sui
officii et laborem sui corporis pro bono pacis et commodo non
attendens, promisit per mare usque Rauennam uel Veneciam
pergere, et habito Lombardorum consilio, colloquium cum im-
peratore de bono pacis habere.

Eo tempore Emanuel imperator Constantinopolitanus, con-
gregato christianorum et paganorum militum et peditum, sagit-
tariorum et balistarum infinito exercitu, brachium Sancti Georgii
transiens, terram soldani Yconii uiolenter inuasit, et partem eius
non modicam occupauit. Soldanus autem de sua uirtute diffi-
dens, per internuntios suos imperatoris amorem et gratiam satis
humiliter postulauit, nec eam potuit impetrare. Cumque de recu-
peranda imperatoris gratia esset penitus desperatus nec ei pos-
set in campo resistere, congregata suorum multitudine, in angu-
stis locis, unde erat imperatoris exercitus transiturus, parauit in-
sidias, et super eundem ex improuiso irruens, exercitum in fu-
gam conuertit. Cepit ex eis multos Latinos, qui noluerunt fuge-
re, fere omnes in ore gladii interemit, multos de consanguineis
imperatoris retinuit pariter et occidit. Crucem dominicam, quam
imperator secum detulerat, et sanctorum reliquias et spolia plu-
rima atque thesaurum maximum occupauit. Tunc imperator, am-
misso tanto exercitu, nullam uiam euadendi inueniens, cum sol-
dano treuguas quales potuit fecit, et sic in terram suam, rebus et
hominibus perditis, humilis et inglorius rediit, quod ex iusto Dei
iudicio credimus prouenisse. Iustus enim iudex considerans,
quod imperator, neglecta religione fidei, de filia sua illustri regi
Sicilie tradenda in matrimonio, periurauerat, per inimicos fidei
de eo uoluit uindicari, et indignum reputans crucem suam ab in-
fideli principe debere seruari, passus est eam in ultionem impe-

220 Romualdo II Guarna

 

ratoris et iniuriam ab infidelibus occupari. Qui tamen eam cum
magna reuerentia detinentes, facta treugua, imperatori honorifi-
ce remiserunt.

Interea rex W[ilhelmus] consilio pape Alexandri Heliam Troia-
num electum et Arnulfum Caputaquensem epicopum et Florium
de Camerota regium iustitiarium ad regem Henricum in Angliam
misit, ut ei Iohannam minorem filiam suam in uxorem daret.
Rex autem Henricus pape Alexandri et principum suorum con-
siliis acquiescens, peticionis regie prebuit gratanter ascensum,
et filiam suam cum nuntiis eiusdem regis et principibus suis
usque ad Sanctum Egidium honeste transmisit. Quo cognito, rex
W[ilhelmus] Alfanum Capuanum archiepiscopum et Riccardum
Siracusanum episcopum et comitem Robbertum de Caserta cum
XXV galeis ei obuiam misit. Qui uenientes ad Sanctum Egidium,
prenominatam regis filiam intra galeas recipientes, eam usque
Neapolim deduxerunt. Sed quia puella, nauigationis insolita,
fluctus maris pati non poterat, celebrato Neapolim dominice na-
tiuitatis festo, per Salernum et Calabriam Panormum uenit, ibi-
que a rege W[ilhelmo] et magnatibus suis, sicut decuit, satis est
honeste suscepta. Conuocatis autem rex W[ilhelmus] proceri-
bus Sicilie et magna populi multitudine, prenominatam filiam
regis Anglie in cappella sua desponsauit, et se et eam gloriose co-
ronari fecit, et sollempnes de illa nuptias celebrauit anno domi-
nice incarnationis MCLXXVI, mense Februarii, indictione X.

Papa autem Alexander in Lombardiam iturus, ante festum na-
tiuitatis Hubaldum Hostiensem episcopum et Raynerium cardi-
nalem in Lombardiam premisit, ut Lombardorum consilio secu-
ritatem ab imperatore reciperent, ut ipse cum omnibus suis et
quicumque ad eum ire uellent, secure et sine dampno aliquo
pergere possent. Venientes autem ad imperatorem, ab eo hono-
rifice sunt recepti, et presentibus eis et Lombardis, treugue et se-
curitates hinc inde sunt prestite, et ut colloquium tractande pa-
cis apud Bononiam fieret, utriusque partis assensu ordinatum est
et dispositum.

Cremonenses autem et Terdonenses, audito quod papa uen-
turus esset in Lombardiam, ut inter imperatorem et Lombardos
pacem componeret, credentes anticipare alios et ob hoc maio-
rem imperatoris gratiam impetrare, obliti promissionibus iura-

222 Romualdo II Guarna

 

menti, quod aliis ciuitatibus fecerant, eis nolentibus et contradi-
centibus, cum imperatore sunt concordati. Unde postmodum a
papa et ab omnibus, qui hoc audierunt, uiles et proditores sunt
habiti. Papa uero antequam iter arriperet, nuntios suos ad regem
W[ilhelmum] in Siciliam misit, ut aliquos de magnatibus suis a la-
tere suo ad eum transmitteret, qui cum illo et pro parte eius trac-
tande pacis colloquio interessent; papa enim firmiter in suo ha-
bebat proposito, nequaquam cum imperatore sine rege W[ilhel-
mo] pacem facere, ut qui adiutor ecclesie et defensor in tribula-
tione fuerat, in compositione pacis ecclesiastice socius et parti-
ceps fieret. Rex autem W[ilhelmus] Romoaldo secundo Saler-
nitano archiepiscopo et Roggerio comiti Andrie magno comesta-
bulo et magistro iustitiario totius Apulie et Terre Laboris per lit-
teras suas dedit in mandatis, ut honorifice preparati simul cum
papa in Lombardiam pergerent, et pro parte regis componende
pacis cum imperatore tractatui interessent.

Alexander igitur papa ab Anagnia [se] mouens et per Terram
Laboris Beneuentum ueniens, a festo natiuitatis usque in epipha-
niam ibidem est demoratus. Dehinc per Troiam et Sipontum Ve-
stam uenit, et W[illelmu]m Portuensem episcopum et Iacin-
thum cardinalem Sancte Marie de Scola Greca et quosdam alios
cardinales per terram premisit, quia mare propter eius procel-
las et inundationes intrare metuebant. Quos exeuntes de terra
Aprutii et de finibus regni, Christianus cancellarius per Mar-
chyam satis honeste ad imperatorem [et] Rauennam usque de-
duxit. Imperator autem eos officiose recepit, et sicut decuit, mul-
tum honoris et reuerentie illis exhibuit. Alexander uero papa
simul cum Manfredo Prenestrino episcopo et Iohanne Neapoli-
tano et Hugone de Bononia et Bosone et Cencio Cappello cardi-
nalibus et prenominatis regis nuntiis, impediente tempestate,
apud Vestam usque in quartam feriam, quando ieiunium inchoa-
batur, nono scilicet die intrante mensis Martii demoratus, cum
undecim galeis mare Adriaticum est ingressus, et dominico die
primo uenturo Iadaram applicuit, ubi ab archiepiscopo et epi-
scopis regionis illius et comite et popolo ciuitatis satis honorifi-

224 Romualdo II Guarna

 

ce est receptus. Dehinc per insulas Dalmatie nauigans, nono die
stante mensis Martii ad portum Venetie aura flante secunda pe-
ruenit. Et ibidem cum omnibus suis de galea descendens, in mo-
nasterio Sancti Nicolay, quod dicitur ad litus, ipso die quieuit.

Altera autem die dux Venetie cum magna nauium et populi
multitudine et patriarcha Venetie simul cum patriarcha Aquileie
et omnibus suis suffraganeis ad pedes Alexandri pape humiliter
accedentes, ipsum processionaliter cum summo honore et glo-
ria usque ad Sancti Marci ecclesiam deduxerunt, in qua facta ora-
tione populum benedixit. Dehinc nauem ducis cum ipso simul
ingressus, usque ad palatium patriarche ueniens, in ipso hospitio
se recepit. Episcopi autem et abbates uicinarum partium, aduen-
tu pape cognito, omnes cum suis clericis ad eius uestigia deuo-
te [et] humiliter accesserunt. In festo autem Annuntiationis Vir-
ginis papa a duce Venetie et magnatibus eius affectuose rogatus
ad ecclesiam Sancti Marci cum cardinalibus suis accessit, et in ea
missam publice decantauit.

Fridericus autem imperator, qui apud Cesenas morabatur,
cum adventum pape in Venetiis cognouisset, Madeburgensem
archiepiscopum et electum Guarmaciensem et protonotarium
suum ad eum transmisit, affectuose postulans, ut, si ei placeret,
locum futuri colloquii a Bononia transmutaret; non enim sibi tu-
tum fore arbitrabatur Christianum cancellarium suum cum aliis
nuntiis illuc dirigere, eo quod eiusdem loci ciuibus odiosus esset
pariter et offensus, quia eos in bello deuicerat et iniurias pluri-
mas et dampna intulerat. Quibus papa respondit: "Imperator le-
gatorum nostrorum et Lombardorum consilio, communi pariter
et assensu, tractatum pacis apud Bononiam habere disposuit,
quod ergo de eorum communi voluntate est dispositum, non de-
bet sine communi consilio immutari". Qua de causa Alexander
papa cardinalibus, qui erant Rauenne, archiepiscopis, episcopis
et abbatibus, potestatibus, consulibus et rectoribus Lombardie
mandauit, ut ei Ferrariam occurrerent, quatinus, communicato
eorum consilio, imperatori de loco, in quo habendum esset pa-
cis colloquium, et de aliis suis petitionibus responderet. Ipse ue-
ro cum Venetiis diebus esset quindecim demoratus, per mare
Lauretum uenit, dehinc per Padum Ferrariam cum galeis unde-

226 Romualdo II Guarna

 

cim in dominica passionis ascendit. Ubi ab episcopis multis et
eiusdem urbis ciuibus et magna populi multitudine, que illuc
propter feriam, que illuc celebrabatur, conuenerat, satis est ma-
gnifice et honeste susceptus. Proxima uero septimana Rauennas
archiepiscopus cum suis suffraganeis, Mediolanensis archiepi-
scopus cum episcopis et abbatibus Lombardie, potestates, rec-
tores, consules et multi prudentes de ciuitatibus Lombardie Fer-
rariam ad Alexandrum papam festino gressu letabundi uenerunt,
quos papa paterno affectu, prout decuit, benigne satis et iocun-
de suscepit.

Altera uero die cum eis in maiori ecclesia Sancti Georgii, con-
gregata populi multitudine magna, conuenit, quos facto silentio
tamquam filios taliter est allocutus: «Nouit uestra discretio, filii
dilectissimi, quod, peccatis nostris exigentibus, nauis ecclesie,
que in portu placido et tranquillo deberet consistere, adeo per-
secutionis ualide procellas sustinuit, adeo iniquorum hominum
turbines et fluctus incurrit, quod pene est in profundo pelagi
cum suo gubernatore demersa. Imperator enim Romanus, qui
ecclesiam tamquam illius aduocatus gubernare et defensare de-
buit, impugnauit, et sue uoluntatis non rationis sequens arbi-
trium, eam a sua unitate diuisit, altare contra altare extulit, et in-
consutilem dei tunicam, quantum in eo fuit, diuidere non ex-
pauit. Unde ecclesiastica uirtute diuisa, et pacis uinculo dissolu-
to, Romane ecclesie dignitas pene deperiit, et que domina gen-
tium et princeps prouinciarum fuerat, facta est sub tributo. Et
quia, imminente ualide persecutionis articulo, Romane ecclesie
quodammodo est debilitata auctoritas, cum non esset [qui] de-
linquentium errores et peccata corrigeret, sanctorum patrum
statuta et canones de suo ordine sunt et iure mutata. Sicque fac-
tum est, quod occasione huius scismatis et discordie multe ec-
clesie et monasteria sunt destructa, honestas ex parte perdita et
religio uiolata, adulteria plurima, fornicationes, furta et homici-
dia sine uindice perpetrata, castella et urbes sunt dirute et incen-
dio concremate, res uiduarum et pauperum prede sunt et direp-
tioni exposite. Sed licet iustus iudex et patiens retributor, culpa
humani generis exigente, iam per decem et octo annos uirgam

228 Romualdo II Guarna

 

peccatorum super sortem iustorum iusto iudicio, sed occulto,
reliquerit, et ecclesiam suam persecutione ualida passus sit ue-
hementer affligi; tandem motus ad ueniam pio compassionis
oculo afflictionem sui populi miseratus aspexit et nauem eccle-
sie sue cum Petri uicario et suis fratribus persecutionis unda pe-
ne demersam noctis medio uisitauit, et de salute propria et futu-
ra tranquillitate penitus desperantes uoce salutifera confortauit
dicens: "Confidite, ego sum, nolite timere".Ad cuius uocis impe-
rium uentus tribulationis siluit et unda persecutionis quieuit.
Operante enim illo, qui uoluntates principum pro suo benepla-
cito dirigit et corda regum, sicut vult trutinat et disponit, impe-
rator Romanus, qui uerbum pacis audire non poterat, mutatus in
uirum alterum, pacem modo requirit et ecclesie concordiam,
quam despexerat, nunc affectuose deposcit. Benedicta sit gloria
Domini de loco sancto suo. Ecce enim lapis, quem edificantes re-
probauerant, factus est in caput anguli, et in summitate ecclesie
collocatus. Non ab homine sed a Domino factum est istud, et est
mirabile in oculis nostris quod senex presbyter et inhermis furo-
ri Teuthonico potuit propugnare et sine bello imperatoris poten-
tiam potuit debellare. Quod ex manifesto Dei iudicio credimus
prouenisse, ut humana superbia manifeste recolat et totus mun-
dus evidenter agnoscat, quod pugnare contra Deum sit impossi-
bile, et nemo illius potentie audeat contraire. Solus enim Altissi-
mus dominatur in regno hominum, et cui uoluerit dabit illud. Et
licet imperator nos de pace ecclesie et dilecti in Christo filii et
illustris regis Sicilie aput Anagniam per suos nuntios requisierit,
et eam vobis absentibus perpetrare uoluerit: nos tamen ardorem
uestre fidei et deuotionis firmiter recolentes, considerantes
etiam, qualiter uos murum pro domo Jerusalem opponere stu-
duistis, et qualiter pro statu ecclesie et libertate Ytalie uiriliter
decertastis, oblatam nobis imperatoris pacem recipere sine uo-
bis nolumus, ut sicut fuistis sociis tribulationis, participes sitis et
gaudii. Inde est, quod non attendentes honoris proprii digni-

230 Romualdo II Guarna

 

tatem, nec causati corporis fatiscentis etatem, nec maris ueriti
tempestatem, nos et fratres nostros labori et periculo exponere
non timuimus, sed ad uos per ignem et aquam indubitanter ac-
cessimus, ut uestro communicato consilio, oblatam imperatoris
pacem, si ecclesie et illustri regi Sicilie et uobis conveniens fue-
rit et idonea, suscipere debeamus».

Postquam Alexander papa suo sermoni finem imposuit, Lom-
bardi in utraque militia diligenter instructi — sunt enim in bello
strenui et ad concionandum populo mirabiliter eruditi — per sa-
pientes suos taliter apostolico responderunt: "Uenerande pater
et domine, uniuersa Ytalia pedibus se uestre dominationis incli-
nat et sue deuotionis obsequia cum gratiarum actione multiplici
uestre beatitudini representat. Letatur autem plurimum et exul-
tat, quod pater ad filios, prelatus ad subditos, dominus ad subiec-
tos est dignatus accedere, ut errantes oues a luporum morsibus
potenter eripere et ad caulas ecclesie prudenter ualeat reuoca-
re. Persecutionem, quam uobis et ecclesie imperator intulit, ma-
gis opere quam sermone cognoscimus, et persecutionis eius mo-
lestias, quas mundus auditu didicit, nos in nostris tribulationibus
experimento sentimus. Primo enim nos eius impetum sustinui-
mus, primo nos illius furori obiecimus, et ne ad destruendam
Ytaliam et libertatem ecclesie opprimendam propius posset ac-
cedere, nostrorum corporum et armorum obice prohibuimus.

Nos pro honore et libertate Ytalie et Romane ecclesie digni-
tate seruanda imperatorem cum suis scismaticis nec recipere
nec audire uoluimus. Et ob hoc expensas non modicas, labores
plurimos et angustias, dampna rerum, pericula mortis et corpo-
rum subire non refutauimus. Et ideo, reuerende pater, satis est
conueniens et rationi plurimum consentaneum, ut oblatam uo-
bis imperatoris pacem non solum sine nobis non recipere, sed
etiam audire debeatis. Ipse namquam sepe nobis pacem sine
ecclesia optulit, nec recepimus; concordiam nobiscum sine uo-
bis facere uoluit, nec admisimus; magis enim uolumus guerram

232 Romualdo II Guarna

 

illius cum ecclesie unitate incurrere, quam pacem eius cum ec-
clesie diuisione seruare. Quod autem personam uestram et fra-
trum uestrorum exposuistis periculo et labori, paternitati uestre
super hoc de abundanti respondemus. Nam pro paucis labori-
bus multos rependimus, pro paruis periculis maiora recepimus,
dum pro honoris uestri et ecclesie gloria nostra indifferenter
expendimus, et pro liberanda ecclesia nos et nostros filios morti
exponere non renuimus. Sciat autem uestra sanctitas et imperia-
lis potentia euidenter agnoscat, quod nos gratanter imperatoris
pacem, saluo Ytalie honore, recipimus et eius gratiam, libertate
nostra integra remanente, preoptamus. Quod ei de antiquo de-
bet Ytalia, libenter exsoluimus, et ueteres illi iustitias non nega-
mus; liberatem autem nostram, quam a patribus nostris auis et
proauis hereditario iure contraximus, nequaquam relinquimus,
quam amittere nisi cum uita timemus; magis enim volumus glo-
riosam mortem cum libertate incurrere, quam uitam miseran-
dam cum seruitute seruare. Quod autem illustrem regem Sicilie
ad consortium nostre pacis adsciscitis, gratum nobis residet plu-
rimum et acceptum, quia eum amatorem pacis et cultorem iusti-
tie recognoscimus. Ipse namque pre ceteris mundi principibus,
suis et extraneis pacem tribuit et securitatem impendit, quod
uiatores nostri per opera sentiunt et peregrini experimento
testantur, qui in uiis et campis sine custode dormiunt et in ne-
moribus absque suarum rerum amisione quiescunt. Et ut breui
concludamus, in summa maior pax et securitas in regni eius ne-
moribus, quam in aliorum regnorum urbibus invenitur. Et ideo
talem ac tantum principem et nostre pacis socium et nostre so-
cietatis esse uolumus dominum et amicum".

Postquam Lombardi finem fecere dicendi, papa eos de more
benedixit et ad hospitia singulos abire permisit. Post diem autem
tertium Christianus cancellarius, Coloniensis, Madeburgensis et
Treuerensis archiepiscopi, Guarmaciensis electus, Gottifridus
alius cancellarius et protonotarius ex parte imperatoris Ferra-
riam ad papam uenientes, residentibus cum eo regis nuntiis et
Lombardis, in consistorio publice protestati sunt, et dixerunt:
"Venerande pater et domine, sicut imperator Romanus vobis per

234 Romualdo II Guarna

 

suos nuntios apud Anagniam repromisit, paratus est uobiscum et
cum ecclesia, cum illustri rege Sicilie et cum Lombardis per nos
pacem facere et seruare. Et ideo nobis septem faciende pacis
auctoritatem contulit. Et quidquid de bono pacis coram uestra
presentia statuerimus, hoc totum imperialis dignitas ratiabitione
firmabit".

Hoc autem verbum pape admodum placuit, et habito consi-
lio, alios septem, Hubaldum uidelicet Hostiensem, Guillelmum
Portuensem et Malfridum Penestrinum episcopos, Iohannem
Neapolitanum, Theodinum de Arrone et Petrum de Bona pre-
sbyteros cardinales et Iaquintum diaconum cardinalem pro par-
te ecclesie pacis arbitros et mediatores instituit. Lombardi autem
totidem personas, Taurinensem uidelicet, Bergamensem et Cu-
manum episcopos et Astensem electum, Girardum de Pesta
Mediolanensem et Goczo Ueronensem iudices et Albertum de
Gammera Bresciensem ciuem, ad sue pacis compositionem una-
nimiter statuerunt. Precepit etiam papa nuntios regis Sicilie huic
pacis tractatui interesse. Prius autem quam pacis capitula hinc et
inde essent in medium producta, de loco colloquii non modica
inter eos est obhorta contentio. Lombardi enim uolebant hunc
pacis tractatum apud Bononiam fieri, sicut per imperatorem
atque Hostiensem episcopum et eos fuerat ordinatum. E contra-
rio autem imperatoris nuntii reclamabant, se nequaquam pro tali
causa Bononiam profecturos, eo quod Christianus cancellarius
Bononiensibus odiosus esset plurimum et infestus, sed cum illis
pro hoc negotio libenter Venetiis conuenirent, ubi utreque par-
tes possent sine timore pergere et cum securitate manere. Lom-
bardi autem e diuerso suspectos habebant Venetos, asserentes,
illos pacis cum eis inite federa uiolasse, et sepe imperatoris nun-
tios contra hoc, quod statutum inter eos fuerat, recepisse.
Cumque hec contentio aliquantis diebus de loco colloquii per-
durasset, tamdem suadentibus regis nuntiis, voluntati domini pa-
pe prebuere consensum et se ituros Venetias, prestitis tamen
prius securitatibus, promiserunt. Qua de causa papa Hugonem
Bononiensem et Raynerium cardinales cum quibusdam Lombar-
dis Venetias misit, ut a duce et populo Venetie securitatem reci-
perent, quod ipse cum iis, qui essent ad colloquium profectu-
ri, secure possent intrare Venetias et exire, et in eis cum rebus

236 Romualdo II Guarna

 

suis salui et sine timore persistere, et quod imperatorem sine
mandato pape intrare fines Venetiarum ullatenus non permitte-
rent.

His autem abeuntibus, Christianus cancellarius, qui Ferrarien-
ses, quos in bello offenderat, plurimum metuebat, quinta feria
maioris [h]ebdomade a Ferraria mouens, Venetias festinus adue-
nit. Papa autem Alexander cum magno conuentu archiepiscopo-
rum, episcoporum et abbatum paschalem festiuitatem, que vice-
simo quarta die mensis Aprilis eo tempore occurrebat, usque ad
octauas, ut moris est, Ferrarie sollempniter celebrauit. Cumque a
cardinalibus, quos Venetias miserat, de securitate a duce et popu-
lo prestita responsum ydoneum accepisset, nono die intrante
mensis Madii cum regis nuntiis galeas ingressus, sequentibus
eum cardinalibus et Lombardis, eo die per Padum Lauretum de-
scendit. Altera uero die per mare ad Sanctum Nicolaum, qui dici-
tur ad litus, applicuit. Tertia autem die a duce et populo Venetie,
a patriarcha et uniuerso clero, primo ad Sanctum Marcum, de-
hinc ad patriarche palatium cum magna gloria est et honore
deductus. Postquam autem cardinales et Lombardi, qui papam
fuerant subsecuti, Venetias applicuerunt, papa mediatoribus pa-
cis iniunxit, ut in cappella, que erat in palatio patriarche conue-
nientes, primo de pace Lombardorum, que prolixiori indigebat
tractatu, haberent colloquium, de pace regis et ecclesie, que qua-
si una est, postmodum tractaturi.

Cum autem hoc factum esset, et rationes multiplices fuissent
hinc inde prolate, tamdem Christianus cancellarius pro parte
imperatoris disiunctam triplicem proposuit dicens: "Petit a uobis
imperator et postulat, ut aut de regalibus et his, que ad eum per-
tinent, que uos detinetis illi iustitiam faciatis, aut sententiam a
iudicibus Bononie apud Roncaliam contra uos pronunciatam
executioni mandetis, uel ea, que antecessores uestri seniori Hen-
rico reddere consueuerunt, illi faciatis".

Quo audito, Girardus Pesta Mediolanensis iudex pro parte
Lombardorum respondit: "Nos quidem imperatori, undecumque
nos appellauerit, parati sumus sicut domino iustitiam facere, sed

238 Romualdo II Guarna

 

quia hec iustitia non est unius hominis sed multorum, non unius
ciuitatis sed plurium, secundum causarum merita inducias po-
stulamus, ut deliberantes plenius super his, que nobis obiecta
fuerint, competenti loco et termino apud communem iudicem
responsuri ueniamus. Quod autem dixisti apud Roncaliam a Bo-
noniensibus iudicibus contra nos sententiam fuisse prolatam,
plane inficiamur, eam non fuisse sententiam, sed imperatoriam
iussionem. Cum enim plures ex nobis, nec per contumaciam,
fuissemus absentes, quidquid tunc contra nos dictum fuit, nobis
nocere non debet, nec pro sententia reputari; secundum leges
enim in absentes prolata sententia nullius est roboris uel ualoris.
Quod uero postulasti, ut ea imperatori reddere deberemus, que
seniori Henrico a nostris antecessoribus sunt soluta, responde-
mus, quod prenominati imperatoris dispositiones pariter et sta-
tuta propter antiquitatem temporis iam pene perdidere memo-
riam, nec uiuit aliquis nostrum uel uestrum, qui bene possit illius
temporis dicta uel facta recolere. Item imperator Henricus, salua
auctoritate imperii, non debet dominus sed tirannus uocari.
Cum enim misisset manum in sanctum Domini et Paschalem pa-
pam super altare cepisset, et cum multas ecclesias destruxisset
et episcopos excecasset; eius facta uelut crudelia et tirannica
non sunt trahenda ad consequentiam uel ad memoriam reuo-
canda. Sed si imperatori placuerit ea, que antecessores nostri
iuniori Henrico, Conrado et Lothario uel ei usque ad hec tem-
pora reddiderunt, recipere, parati sumus in pace persoluere.
Quod si hoc imperatori graue residet et uidetur, pacem que inter
nos et eum per Cremonenses tractata fuit et in scriptis redacta,
uolumus firmiter obseruare. Que eo tempore completa fuisset,
nisi quia imperator uolebat nos ab ecclesie unitate recedere et
Alexandri pape pontificium denegare. Provideat ergo super hoc
uestra discretio, si, quia scismati consentire noluimus, debeamus
nostre pacis conditionem deteriorem efficere".

Cum autem scriptura de tractatu pacis habita et per Cre-
monenses Lombardis aliis delegata producta fuisset in medium,
ceperunt Teotonici quibusdam scripture capitulis diligenter op-

240 Romualdo II Guarna

 

ponere et eorum sensum ad sue partis commodum retorquere,
quedam uero capitula denegare. E contra Lombardi ceperunt il-
lorum responsiones suis responsionibus confutare, et his, que
obiecta fuerant, satis studiose resistere. Ad comprobanda uero
capitula, que ipsi negauerant, ceperunt Cremonensium, licet es-
sent inimici, testimonium inuocare. Cumque super his capitulis
diebus esset plurimis disputatum et nihil penitus diffinitum, ex
utriusque partis conuenientia quecumque hinc et inde dicta fue-
rant, ad pape audientiam sunt relata. Alexander autem papa,
utpote uir eruditus et sapiens, considerans imperatoris et Lom-
bardorum pacem multis esse controuersiis et questionibus inuo-
lutam, nec eam posse breui spatio temporis consummari, tracta-
tu pacis postposito, cepit cum eis de treuguis sex annorum age-
re, sperans per treuguas ad consummationem pacis facilius pos-
se perveniri. Tunc etiam Teotonicis de pace regis Sicilie uerbum
proposuit, affectuose postulans, ut imperator cum eo aut pacem
perpetuam aut temporalem ad minus usque ad annos quinde-
cim faceret, in ueritate sciturus, quod nullatenus pacem eius et
ecclesie posset habere, rege Sicilie in discordia remanente. Chri-
stianus autem cancellarius cum sociis suis consilio communica-
to respondit: "Nouit uestra discretio, uenerande pater et domine,
quod nos ab imperatore accepimus in mandatis, ut uobiscum de
pace ecclesie, regis Sicilie et Lombardorum haberemus collo-
quium et tractatum: sed quia uos, tractatu pacis omisso, novum
uerbum nobis de treuguis faciendis proponitis, non possumus
sanctitati uestre super hoc certum dare responsum, quoadusque
uerbum istud, quod de nouo audiuimus, ad imperatoris audien-
tiam referamus".

Accepta itaque a papa licentia, ad imperatorem, qui apud
Pomposam uenerat, gradu concito perrexerunt. Est autem Pom-
posa locus quidam delactabilis et nemorosus inter Rauennam et
Veneciam collocatus. Cumque imperatori petitionem pape de
componenda pace cum rege Sicilie usque ad annos quindecim,
et de faciendis treuguis cum Lombardis usque ad annos sex per
ordinem exposuissent, adversus eos uehementer indignatus in-
fremuit, asserens illos in hoc tractatu pacis magis Alexandri pape

242 Romualdo II Guarna

 

honori et commodo, quam dignitati imperii prouidisse. Quare
precepit eis, ut ad papam redeuntes firmiter ei ex sua parte pro-
ponerent, quod ipse cum eo et ecclesia pacem libenter face-
ret, sed regis Sicilie et Lombardorum treuguas denegaret. Qui
uenientes totum pape per ordinem retulerunt, sicut illis fuerat
ab imperatore mandatum. Post quorum discessum imperator
Gottifridum minorem cancellarium cum episcopo Clarimontis
et abbate de Bonaualle Venecias delegauit, iniungens eis, quod
Christiano cancellario et sociis suis ignorantibus, caute et priua-
tim pape ex sua parte significarent, quod ipse amoris eius intui-
tu pacem regis Sicilie usque ad annos quindecim et usque ad sex
annos Lombardorum treuguas concederet, si papa cuidam sue
petitioni preberet assensum. Quam tamen petitionem ei volebat
penitus esse incognitam, sed duobus cardinalibus, quos ipse
e&lt;c&gt;legisset, uolebat illam diligenter exponi, ea tamen conditio-
ne, quod si cardinales electi petitione cognita de ea complenda
consilium pape tribuerent, ipse eam sine dilatione perficeret.
Ex mandato itaque pape Hubaldus Hostiensis episcopus et
Theodinus cardinalis ad hoc negotium sunt electi, quibus impe-
ratoris petitio ab eius nuntiis priuatim est et studiose exposita.
Cumque cardinales petitione cognita pape suggererent, quod
petitioni imperatorie preberet assensum, Alexander papa, utpo-
te homo prouidus et discretus, cepit quenam esset occulta illa
petitio animo estuanti reuoluere et Teotonicorum dolos et uer-
sutias suspectas habere. Quare mutauit cum uoluntate consi-
lium, asserens, non decere auctoritatem apostolicam petitioni in-
cognite prebere consensum, nec de re dubia et incerta aliquid
respondere, sed si petitionem illam uellent ei fideliter aperire, et
talis esset illa petitio, que contra honorem Dei et dampnum ec-
clesie non spectaret, libenter eam effectui manciparet. Quo audi-
to, Gottifridus minor cancellarius indignatus ad imperatorem
rediit. Episcopus autem Clarimontis cum abbate de Bonaualle,
qui remanserant, uidentes quod nullum a papa possent habere

244 Romualdo II Guarna

 

responsum, licet inviti, petitionem imperatoris pape exposue-
runt.

Erat autem hec petitio. Imperator pape per nuntios suos pro-
miserat, quod si pacem cum eo faceret, terram comitisse Mathil-
dis, quam ipse tenebat, in manu eius et ecclesie potestate remit-
teret. Petebat ergo, ut liceret ei usque ad quindecim annos, uide-
licet, quousque pax regis Sicilie perduraret, eiusdem terre reddi-
tus sine contradictione recipere, completis uero quindecim an-
nis, uolebat, possessione penes eum remanente, statim de eadem
terra cum ecclesia placitare, asserens illam ad ius sui imperii per-
tinere. Papa autem intuitu regis Sicilie, quem plurimum dilige-
bat, usque ad condictum terminum imperatori prenominate ter-
re fructus habere concessit, hac tamen conditione, quod com-
pletis quindecim annis ad potestatem et possessionem Romane
ecclesie terra illa rediret, et tunc ecclesia in possessione posita,
si imperator uellet de proprietate terre illius agere, libenter ei ec-
clesia iustitiam faceret.

Postqum<!--sic--> autem hic modus petitionis implende per episco-
pum Clarimontis et abbatem de Bonaualle fuit imperatori pro-
positus, plurimum illi displicuit, et sic concordia per illos tracta-
ta remansit. Christianus autem cancellarius et reliqui, qui cum eo
mediatores pacis fuerant constituti, cognito quod imperator per
alios pacem ecclesie tractare uoluisset, nimium doluerunt et ue-
nientes ad papam Alexandrum, dixerunt: "Sanctitati uestre, domi-
ne, esse uolumus non incognitum, quod nostro odio et inuidia
pax ecclesie prepeditur. Quidam enim nostri emuli falsa de no-
bis imperatori suggerunt et uolunt in hac parte nos ei odiosos
reddere pariter et suspectos. Et ideo ueremur plurimum, ne,
dum nos absentes sumus, qui pacem diligimus et nuntii in eun-
do et redeundo sine fructu tempora longa consumunt, impe-
rator prolixitate temporis affectus tedio desideratam pacem
abhorreat et suggestione prauorum hominum infecta pace rece-
dat. Consulimus ergo discretioni uestre, ut si uobis placuerit,

246 Romualdo II Guarna

 

propius imperator accedat, ut uestris et suis nuntiis cito ire et re-
dire ualentibus inchoata pax, uolente Domino, cito ualeat com-
summari".

Papa autem habito cum nuntiis regis Sicilie et Lombardis con-
silio, respondit: "Nobis quidem placet admodum, ut imperator
Clojam, que a Venetiis quindecim distat milibus, cum paucis
ueniat, ea tamen conditione, quod uos in anima uestra iurare fa-
ciatis, ut postquam illuc uenerit, absque nostro mandato et licen-
tia ulterius non procedat". Iuramento itaque in hunc modum
prestito, Coloniensis archiepiscopus cum quibusdam aliis Ce-
senam ad imperatorem uenit et eum cum suis Clojam usque de-
duxit. Quidam autem populares Veneti, cognito imperatoris ad-
uentu, ad eum accedentes ceperunt illi studiose suggerere ut
absque mandato pape et licentia Venetias securus intraret, firmi-
ter promittentes, quod eorum consilio et auxilio pacem posset
cum ecclesia et Lombardis pro sua voluntate componere.

Quorum uerbis imperator aliquantulum acquiescens, prece-
pit eis, ut dicta operibus consummarent, dantes operam, ut to-
tum populum ad perfectionem huius negotii caute et sapienter
inducerent. Alexander autem papa, audiens quod Clojam impe-
rator uenisset, Guillelmum de Papia Portuensem episcopum et
Iohannem Neapolitanum et Theodinum et Petrum de Bona pre-
sbyteros cardinales et Iaquinthum diaconum cardinalem cum
Christiano cancellario et aliis Theotonicis, qui pacis mediatores
erant, ad eum direxit, mandans, ut si de beneplacito illius esset,
ipse nuntios regis Sicilie et quosdam de Lombardis Clojam tran-
smitteret, ut illis presentibus imperator in anima sua per princi-
pes suos iurare faceret, quod pacem ecclesie et pacem regis Si-
cilie usque ad annos quindecim et treuguas Lombardorum
usque ad annos sex firmiter obseruaret. Quo facto, Venetias pos-
set securus accedere, eius procul dubio benedictionem et gra-
tiam habiturus. Imperator uero, quia aures suas uerbis Venetum
quodammodo inclinauerat et eorum responsa diebus singulis
expectabat, cepit cardinalibus de uerbo pacis, quasi novum esset
et sibi incognitum, respondere et longis consultationibus de die
in diem sua responsa differre. Quo cognito cardinales turbati

248 Romualdo II Guarna

 

sunt plurimum et mirati, et quidnam deberent facere, nescie-
bant.

Interea populares Veneti a Cloja Venetias redeuntes, in sancti
Marci ecclesia congregati, totius pene populi seditionem et tu-
multum contra ducem suum excitauerunt, dicentes: "Domine
dux, non bene honori et commodo commissi uobis populi
prouidetis. Ecce enim imperator Romanus apud Clojam iam die-
bus aliquantis est demoratus, ubi caloris distemperantias et mu-
scarum et culicum plures molestias sustinet, nec ei licet Vene-
tias intrare. Quod ipse multum grauiter recipit et uindicandum
in posterum alta mente reponit. Et ideo ueremur, ne tam grauis
offensa quandoque uniuerso populo periculosa possit esse pari-
ter et dampnosa. Quare de nostra voluntate est, ut si uestre resi-
det celsitudini, imperator Venetias a uobis et a populo inuitatus
accedat". Quibus dux benigne respondit: "Bene potestis firmiter
recolere, domini, quod ad petitionem pape per duodecim pru-
dentes uiros in anima omnium nostrorum iurare fecimus, quod
absque mandato eius et licentia imperatorem intra fines Venetie
nullatenus recipere deberemus. Prouideat ergo uestra discretio,
si contra tenorem iuramenti nostri, papa inconsulto, imperato-
rem debeamus huc aduocare". Cui illi protinus responderunt:
"Postquam ex mandato pape Clojam, que intra fines est Venetie,
imperator intrauit, plane a nostri iuramenti sumus uinculis ab-
soluti".

Cumque super hoc a duce et populo esset diutius discepta-
tum, tandem de communi consensu quidam Veneti sunt ad pa-
pam directi. Qui uenientes, sicut uiri improbi et superbi, dor-
mientem papam excitare non timuerunt, proponentes ei ex
parte ducis et populi, quod de eorum erat uoluntate et benepla-
cito, quod Venetias imperator intraret. Quod uerbum admodum
pape displicuit et multum graue resedit, dicens eis: "Vos nobis ex
iuramento tenemini, ut imperator Venetias non debeat sine no-
stra licentia et mandato uenire. Volumus ergo, ut cardinales no-
stros, qui ad imperatorem iuerunt, cum eius nuntiis usque in
diem crastinum expectetis. Et eis uenientibus, quid nobis facien-
dum sit, uobis respondere curabimus". Quod uerbum licet Ve-

250 Romualdo II Guarna

 

netis displicuisset, plurimum tamen precibus pape deuicti, pe-
titioni eius, quamuis inuiti, prebentes assensum, ad propria re-
dierunt.

Interea per totam regionem rumor insonuit, quod Veneti con-
tra uoluntatem pape uellent imperatorem Venetias intromittere.
Quo audito Lombardi, qui cum papa pro facienda pace Venetias
uenerant, metuentes subitum imperatoris aduentum, et fidem
Venetorum et constantiam suspectam habentes, intrantes naues,
ad partes Treuisie se transtulerunt. Papa autem cum paucis car-
dinalibus, qui secum remanserant, cepit contristari et mestus
esse. Metuebat enim, ne si imperator contra uoluntatem suam,
iuramento non prestito, Venetias introiret, magnum ex hoc dam-
pnum et periculum posset Dei ecclesie prouenire. Audientes
autem hoc nuntii regis Sicilie, uenientes ad papam ceperunt
eum uiriliter animare, dicentes: "Domine, non oportet uos dubi-
tare in aliquo uel metuere, ecce enim quatuor galeas domini re-
gis Sicilie ad uestrum obsequium preparatas habemus, quas cum
uobis intrare placuerit, secure uos de hoc loco et absque peri-
culo, inuitis etiam Venetis et contradicentibus, educemus". Qui-
bus uerbis papa plurimum animatus respondit quod de suo erat
proposito, ut cardinales, qui ad imperatorem iuerant, usque in
diem crastinum expectaret, ne si eis inconsultis recederet, pos-
set merito leuitatis argui et de violata fraternitate culpari. Quo
audito, regis nuntii ad palatium ducis, ubi cum multis Venetis
dux de more conuenerat, accedentes, eos taliter sunt allocuti:"A
vestra memoria excidisse non credimus, quanta beneficia domi-
nus rex huic ciuitati contulerit, et quod hodie princeps aliquis
sub celo non uiuit, cuius amicitia tantum sit uobis idonea, cuius
gratia adeo sit uestris utilitatibus opportuna. Et vos ei ex iura-
mento tenemini, sui regni gloriam et honorem diligere et pro
eius commodo plurimum laborare. Inde est, quod nos hac consi-
deratione inducti, et de uobis tamquam de amicis domini regis
et fidelibus multam spem et fiduciam obtinentes, papam et Lom-
bardos inuitos pariter et renitentes Venetiam uenire coegerimus,
iuramento tamen prius a uobis prestito, quod sine pape licentia
non deberetis imperatorem intra Venetie fines recipere. Sed ec-

252 Romualdo II Guarna

 

ce, ut audiuimus, uestri iuramenti et promissionis obliti, pace
nondum disposita et firmata, imperatorem non iuratum ad ciui-
tatem istam, papa contradicente, uocatis: et sic pax ecclesie et
domini nostri regis, uobis facientibus, impeditur. Sed in ueritate
sciatis, quod nos in ciuitate ista non prestolabimur imperatoris
aduentum, sed die crastina ad propria redeuntes, domino regi si-
gnificare curabimus, qualiter pro tot et tantis beneficiis uobis a
regia liberalitate collatis, mala et dampna plurima rependere stu-
deatis."

Quibus auditis, dux satis placide et benigne respondit:"Quod
uos indignatos aspicimus et contra nos commotos esse cogno-
scimus, egre multum patimur et molestissime sustinemus. Nos
enim, qui dominum regem toto corde diligimus et pro honore
eius et commodo nos et nostra exponere non dubitamus, nolle-
mus non solum uos, qui magni estis de regno eius et summi prin-
cipes, sed nec suorum minimum ad iracundiam prouocare. Et
quia inter eum et imperatorem pacem esse dispositam credeba-
mus, uoluimus, ut in ciuitate nostra pacis domini regis tamquam
amicissimi nostri fieret consummatio. Et ideo recedendi uobis
licentiam non tribuimus, sed prudentiam uestram affectuose ro-
gamus, ut tamquam in domibus uestris securi et sine timore ali-
quo imperatoris expectetis aduentum".

Non autem idcirco taliter dux respondit, quin ei et aliis sa-
pientibus talis imperatoris displiceret aduentus, sed quia timebat
plebem et popularem tumultum plurimum formidabat.

Nuntii autem regis hoc audientes, surgentes cum indignatio-
ne dixerunt: "Nos hic cum licentia uestra non uenimus nec cum
uestra licentia recedemus, sed crastina die iter arripientes, domi-
ni nostri regis iniuriam non uerbis sed operibus uendicare cura-
bimus". Qui ad domos suas redeuntes statim iusserunt galeas pa-
rari, tubas canere, arma et totam suppellectilem in galeas indu-
cere. Quod factum postquam fuit per Venetias divulgatum, timor
maximus Venetos occupauit. Timebant enim, ne si regis nuntii in-
dignati recederent, hac occasione rex Venetos, qui in terra sua
erant, capti faceret et in custodia detineri. Qua de causa magna

254 Romualdo II Guarna

 

multitudo uirorum ac mulierum, quorum parentes in Apuliam
uenerant, ad ducem properans, proclamauit: "Vestram et totius
Venetie prudentiam, illustris dux, latere non credimus, quanta
beneficia magnificus rex Sicilie nostre regioni sua liberalitate
prestiterit, et qualiter nostre famis inediam sue terre victualibus
reparauerit. Ad que transportanda multi nostrorum ciuium in
Apuliam transierunt, et secum non modicam pecuniam et mul-
tas mercimonias detulerunt. Si ergo Sicilie rex audierit, nuntios
suos a nobis indignatos recedere, in ciues nostros et res eorum
merito poterit uindicare. Prouideat igitur uestra discretio, si oc-
casione imperatoris, a quo nihil unquam boni habuimus, amici-
tiam tanti principis, a quo omne bonum recipimus, amittere de-
beamus. Et ideo magnificentiam uestram humiliter imploramus,
ut nostrorum ciuium tam graui dampno et futuro periculo proui-
dentes, nuntios regis Sicilie ab incepto itinere reuocetis, nec
contra uoluntatem pape et illorum imperatorem Venetias intrare
sinatis. Si qui enim sunt, qui contra hoc aliquid dicere uel at-
temptare presumserint, parati sumus cum nostris parentibus et
amicis eos morti tradere, et proximos nostros, qui in regno regis
sunt, a futuro periculo liberare".

Dux autem eorum querimonia diligenter et gratanter audita,
respondit: "Quod nuntii regis Sicilie volunt indignati recedere,
non mee imprudentie, sed quorumdam popolarium seditioni est
et malitie ascribendum, qui mea et prudentum uirorum zelo et
inuidia prouocati, non ciuitatis honori et glorie, sed suis utilitati-
bus prouidentes, die et nocte dant studium et operam diligen-
tem, ut imperatorem, nobis contradicentibus, Venetias introdu-
cant, et ob hoc periurii crimen et infamiam et pape et regis Si-
cilie graue et perpetuum odium debeamus incurrere". Cumque
illi iterum proclamassent, ut eorum, qui auctores erant seditio-
nis, nomina dux euidenter exprimeret; metuens, si noti fierent,
ob hoc pugna in ciuitate maxima et seditio inualesceret, saniori
usus consilio, nobiliores et prudentiores, quos habere potuit, ad

256 Romualdo II Guarna


 

papam direxit, pro parte totius populi ueniam humiliter postu-
lans et affectuose deposcens, ut quod illi in eum stulte et super-
be peccauerant, ipse eis ex innata humilitate et gratia relaxaret
et nuntios regis Sicilie a proposito sui itineris reuocaret.

Quibus Alexander papa more solito satis benigne respondit:
"Ego quidem, cui sanctitas et officium ignoscendi gloriam dere-
liquit, iniuriam meam ad mentem non reuoco, offensam meam
pro Dei amore dimitto, sed nuntios regis Sicilie tamquam uiros
nobiles et potentes, rogare quidem ualeo, sed inuitos detinere
non potero". Tandem Venetis multum rogantibus et petentibus,
ut ad hoc faciendum partes suas interponere dignaretur, motus
papa eorum petitionibus, per Roggerium de Pisa subdiaconum
et senescalcum suum, simul cum Venetis, nuntiis regis Sicilie pre-
ces affectuose porrexit, ut diuini et sui amoris intuitu indigna-
tionem compescerent, et inceptam iracundiam temperarent at-
que propositum suum ab incepto itinere reuocarent. Quibus illi
responderunt: "Dominus quidem papa, sicut uir perfectus et
sanctus et de sui meriti auctoritate confisus, mori non metuit et
Venetum dolos et insidias non pauescit. Nos autem, qui adhuc
imperfectiores sumus, mori nolumus, et nostro regi inferre iniu-
riam moriendo uitamus. Veneti ingratitudinis filii et regie libera-
litatis obliti, uolunt domino nostro mala pro bonis rependere et
ad perturbationem pacis eius contra uoluntatem domini pape et
nostram inimicum ipsius Venetias introducere. Dominus autem
noster tante est potentie et uirtutis, quod pro his excessibus,
quos contra amicitiam suam faciunt, illis sicut decet respondere
curabit. Sed quia nos preces domini pape pro mandato accipi-
mus, iter nostrum usque in diem crastinum differemus. Et de-
hinc communicato cum eo consilio, quid nobis faciendum sit, di-
sponemus". Quibus auditis, Veneti ad ducem suum redeuntes, ea,
que a papa et nuntiis regis audierant, illi per ordinem retulerunt.

Altera autem die dux sano usus consilio, apud Rivumaltum
sub uoce preconis fecit publice declamare, ut nullus de aduentu
imperatoris auderet uerbum facere, nisi cum Alexander papa

258 Romualdo II Guarna

 

precepisset. Cum autem ea, que apud Venetias dicta et facta fue-
rant, ad imperatoris adhuc Clojam demorantis audientiam perue-
nissent, sua spe et intentione frustratus, cepit de suo rigore mol-
lescere et cardinalibus, qui ibi erant, de uerbo pacis benignus
respondere. Cancellarius uero et alii ecclesiastici principes, qui
pacis consummationem plurimum affectabant, spiritu libertatis
assumto, imperatori uiua uoce dixerunt: "Bene debet imperialis
maiestas recolere, quod quidam e nostris ex mandato uestro
Anagniam accedentes, cum Alexandro papa de pace ecclesie et
imperii, de pace regis Sicilie et Lombardorum tractatum habui-
mus. Et ipse, utpote uir sanctus, pacis cupidus et amator, nostro
consilio et hortatu Campaniam deserens, Venetias iam intrauit,
paratus ea que de bono pacis promiserat, firmiter consumari. Vos
autem, ut credimus, suggestione prauorum hominum a consilio
nostro vultis recedere, et a pacis proposito declinare. Nos uero
ex iure debiti, quo imperio tenemur adstricti, parati sumus uo-
bis, ut domino, in temporalibus obedire et pro regalibus, que te-
nemus, consuetum uobis seruitium facere. Sed quia nostrorum
estis corporum, non animarum dominus, nolumus pro uobis ani-
mas nostras perdere et terrena celestibus anteferre. Quare no-
scat imperialis discretio, quod nos de cetero Alexandrum in ca-
tholicum papam recipimus, et ei ut patri in spiritualibus obe-
dimus. Idolum uero, quod erexistis in Tuscia, nullatenus ado-
ramus".

Quibus auditis, imperator, operante eo, qui corda principum,
sicut uult et quando uult, humiliat et inclinat, leonina feritate de-
posita ouinam mansuetudinem induit, et eis humiliter et beni-
gne respondit dicens: "Noscat uestra fidelitas, dilectissimi, quod
non est mee uoluntatis consilium uestrum deserere, et pacis per
uos tractate propositum euitare, quin potius uolumus ea, que
uestro sunt ordinata consilio, firmiter obseruare. Ut autem a ue-
stris cordibus omnis super hoc dubitationis scrupulus excluda-
tur, comiti Henrico de Diessa, qui est in presentiarum, precipi-
mus, ut uobiscum et cum cardinalibus Venetias ueniens, coram

260 Romualdo II Guarna



 

papa in anima mea iuret, quod ex quo Venetias intrauero, in ani-
ma mea iurare faciam, quod pacem ecclesie et imperii, regis Si-
cilie et Lombardorum, sicut disposita est et tractata, firmiter
obseruabo, et de ea obseruanda precepto nostro duodecim prin-
cipes nostri simile iuramentum prestabunt".

Cancellarius autem et reliqui mediatores pacis cum cardina-
libus hec audientes multum leti effecti, festino gressu Venetias
redeuntes, ea que ab imperatore dicta et ordinata fuerant, pape
per ordinem retulerunt. Qui protinus per nuntios suos rectores
Lombardie, qui in partes Trivisie secesserant, Venetias reuocauit.

Altera autem die coram papa et cardinalibus nuntiis quoque
regis et Lombardis et magna populi multitudine, comes Hen-
ricus de Diessa, sicut ei ab imperatore mandatum fuerat, in ani-
ma eius de prestando iuramento pacis obseruande iurauit. Cap-
pellanus etiam Coloniensis archiepiscopi in anima principum,
qui ibi aderant, simile iuramentum prestitit. Hoc autem facto, ex
mandato pape Veneti cum sex galeis Clojam iverunt, et impera-
torem cum suis in galeis recipientes, eum usque ad Sanctum
Nicolaum, qui dicitur "ad litus", sabbato in sero honorifice de-
duxerunt.

Sequenti uero die dominica, octaua scilicet die stante mensis
Iulii, in uigiliis beati Iacobi, papa cognito imperatoris aduentu,
galeas ingressus cum nuntiis regis et magna Lombardorum ac
populi multitudine, ad ecclesiam Sancti Marci summo mane de-
uotus accessit, et Hubaldum Hostiensem et W[illelmum] Por-
tuensem et Malfridum Penestrinum episcopos et quosdam de
cardinalibus ad imperatorem transmisit. Qui uenientes, ipsum et
suos ab excommunicationis uinculo absoluerunt. Christianus
autem cancellarius procedens in publico, tactis sacrosantis euan-
geliis, ait: "Ut omnes euidenter agnoscant, me esse nomine et
opere christianum, Octauianum Cremensem et Iohannem de
Struma cum suis complicibus prorsus abiuro, et Alexandrum et
successores eius in catholicum papam recipio". Et alii prelati
ecclesiarum similiter iurauerunt.

Dux autem Venetie, cognito quod imperator ab excommuni-
cationis esset nexibus absolutus, cum patriarcha et magna cleri

262 Romualdo II Guarna

 

ac populi et nauium multitudine usque ad ecclesiam Sancti Ni-
colai illi obuiam uenit, quem in naui sua recipiens, usque ad litus
Sancti Marci satis honorifice et pompose deduxit. Imperator
autem de naui descendens, simul cum duce, patriarcha et epi-
scopis suis, et clero et populo Venetie, ipsum cum uexillis et
crucibus processionaliter precedente, usque ad ecclesiam Sancti
Marci, ante cuius atrium Alexander papa cum episcopis suis et
cardinalibus, cum patriarcha Aquileie, archiepiscopis et episco-
pis Lombardie, ecclesiastico more ornatis, honorifice residebat,
pedes accessit.

Cumque ad papam appropiasset, tactus diuino spiritu, Deum
in Alexandro uenerans, imperali dignitate postposita, reiecto pal-
lio, ad pedes pape totum se extenso corpore inclinauit. Quem
Alexander papa cum lacrymis benigne eleuans, recepit in oscu-
lo et benedixit, moxque a Teotonicis "Te Deum laudamus" est
excelsa voce cantatum. Imperator autem apprehensa pape dex-
tera, ipsum in ecclesiam introduxit, et accepta ab illo benedic-
tione ad palatium ducis cum suis rediit. Papa uero cum cardina-
libus et nuntiis regis iterum galeas ingressus ad suum hospitium
rediit. In uesperis autem imperator per nuntios suos papam satis
affectuose rogauit, ut si ei placeret, sequenti die, in festo scilicet
beati Iacobi, in ecclesia Sancti Marci missarum solemnia cele-
braret; desiderabat enim ab ore eius diuina officia supplex et de-
uotus audire. Cuius petitioni papa assensum benignus accomo-
dans, summo mane cum cardinalibus ad Sancti Marci ecclesiam
uenit. Cuius uestiarium ingressus, cum patriarchis, archiepisco-
pis et episcopis et cardinalibus honorifice satis et ecclesiastice
se induit, et ad celebranda diuina missarum solemnia preparauit.
Imperator autem, ut humilitatem, quam corde conceperat, opere
demonstraret, sumto stratoris officio, pallium deposuit, manu
uirgam accepit, laycos de choro expulit et pape ad altare solem-
niter et processionaliter uenienti uiam tamquam ostiarius prepa-
rauit. Dehinc in choro cum archiepiscopis, episcopis et clericis
Alamannie remanens, quibus eo die cantandi iniunctum erat offi-
cium, missam domini pape deuote satis et humiliter audiebat.

264 Romualdo II Guarna

 

Cumque dicto euangelio papa ascendisset pulpitum, ut allo-
queretur populum, imperator accedens propius, cepit uerba
eius attentius auscultare. Cuius deuotionem papa diligenter at-
tendens, uerba, que ipse litteratorie proferebat, fecit per patriar-
cham Aquileie in lingua Teotonica euidenter exponi. Finito
autem sermone, et "Credo in unum Deum" solemniter decanta-
to, imperator cum suis principibus ad pedes pape deuotus ac-
cessit et obtulit. Finita autem missa, cum papa ad suum palatium
uellet redire, imperator dexteram eius accipiens, eum usque ad
portas ecclesie satis honeste deduxit. Cumque equum suum al-
bum de more uellet ascendere, imperator ex alia parte accedens,
strenuam eius tenuit, et postquam equum ascendit, ipsum ali-
quantulum stratoris more per freni lora deduxit, quem papa be-
nedicens, ad hospitium redire permisit. Ipse uero, clero et po-
pulo illum precedente, usque ad mare descendit. Dehinc galeas
ingressus, ad palatium suum cum gloria est et honore reuersus.

Venientibus autem proximis Kalendis Augusti, imperator cum
archiespicopis et episcopis et reliquis principibus suis et magna
populi multitudine ad patriarche palatium, in quo papa erat ho-
spitatus, accessit. In cuius palatii aula longa satis et spatiosa,
papa in eminentiori loco positus in faldestolio suo resedit, et epi-
scopis suis et cardinalibus hinc inde circumstantibus, imperato-
rem quidem in sua dextera supra episcopos et presbyteros car-
dinales, Romoaldum uero Salernitanum archiepiscopum in sini-
stra supra diacones cardinales residere precepit. Facto itaque si-
lentio, sic est papa Alexander exorsus: "Hec est, inquit, dies, fra-
tres carissimi, quam fecit Dominus; exultemus et letemur in ea,
quia hic filius noster Romanorum imperator illustris mortuus
fuerat et reuixit, perierat et inuentus est. Nam postquam cordi
eius superne radius claritatis illuxit, totius falsitatis depulsa cali-
gine, de errore ad ueritatem rediit, de tenebris ad lumen transiit,
de scismate ad unitatem accessit et ad caulas matris ecclesie
tamquam ouis erratica repedauit. Exultet igitur fidelium uotiua
religio, quia hodie pater iuniorem recepit filium, catholicum
principem Romanum recuperauit imperium, mater ecclesia

266 Romualdo II Guarna

 

suum euaginatum in uagina conuertit gladium, nauis piscatoris
egregii, que culpis exigentibus, aduersitatum turbine pene de-
mersa iam fuerat, nunc procellis cessantibus, ad litus solidum et
uere quietis portum illesa peruenit. Ecclesie sue preces pro bo-
no pacis frequenter effusas Dei filius clementer audiuit, et eam
cum suo principe in pace et concordia collocauit. Inde est, quod
destructis aduersitatibus et erroribus uniuersis, secura iam pace
fruitur, et iucunda securitate letatur. Cesset igitur antiqua discor-
dia, finem accipiat inueterata malitia, una fides, unus dominus,
una sit et ecclesia. Schisma in unitatem transeat et diuisio ad ca-
ritatem accedat. Omnis iam ad pacem ecclesia redeat, et ad ma-
tris sue gremium filiorum numerositas gratiosa recurrat. Sit Deo
gloria in altissimis et in terra pax hominibus bone uoluntatis. Et
quia nos imperatoris nostri pium animum et benignam agnosci-
mus uoluntatem, eum intra nostre mansuetudinis brachia tam-
quam karissimum filium benignius amplexamur et tam ipsum
quam uxorem et eius filium in catholicos principes paterno af-
fectu recipimus et ipsis honorem debitum impendere procura-
mus; Deum et apostolos nostros affectuose rogantes, ut ipsos ec-
clesie sue seruent incolumes et per longa tempora custodiant
defensores."

Postquam papa loqui desiit, imperator, deposito pallio, de suo
faldestolio surgens, cepit in lingua teotonica concionari, Chri-
stiano cancellario uerba sua uulgariter exponente. Ait ergo:
"Maiestati nostre satis gratum residet et acceptum, quod Deus
omnipotens, cuius manu principum corda tractantur, cuius arbi-
trio eorum uoluntates et consilia diriguntur, nostre conscientie
puritatem attendens, ex diuersis mundi partibus uiros prouidos
et discretos huic curie uoluit interesse, ut ipsi errorem nostrum
et conuersionem nobis referentibus manifeste cognoscerent, de-
hinc ad propria redeuntes, deuotionem nostram, quam erga Dei
ecclesiam gerimus, publice predicarent. Totus igitur mundus eui-
denter agnoscat, quod licet nos Romani imperii dignitate et glo-
ria fulgeamus, tamen a nobis humane conditionis proprium di-
gnitas Romana non abstulit, nec ignorantie uitium maiestas

268 Romualdo II Guarna

 

imperialis exclusit. Nam suggestione prauorum hominum igno-
rantie fuimus tenebris inuoluti et per uiam ueritatis credentes
incedere, extra iustitie semitas nos inuenimus. Ecce enim Dei
ecclesiam, quam credebamus defendere, impugnauimus, et
quam sperabamus extollere pene destruximus. Occasione no-
stra domini nostri Iesu Christi tunica inconsutilis est diuisa, et
quantum in nobis fuit, per ereses et schismata uiolata. Decepit
nos cause meritum et color negotii perturbauit, quia dum in
facto ecclesie potius uirtutem potentie quam rationem iustitie
uolumus exercere, constat nos in errorem merito deuenisse.
Iustitia enim fortitudinem respuit, equitas uiolentiam non admit-
tit. Sicque factum est, quod ille, qui humilia respicit et alta a
longe agnoscit, potentiam nostram et aduerse partis humilitatem
considerans, more suo potentes de sede deposuit, et humiles
exaltauit. Sed, quia diuina clementia nos ad correctionem no-
stram ad tempus errare uoluit, sed deuiare in perpetuum non
permisit, uniuersa hec fidelium turba cognoscat, quod nos de
cetero, errore totius falsitatis abiecto, ad ueritatem conuertimur,
de schismate ad unitatem redimus et ad gremium matris nostre
sacrosancte Romane ecclesie gratanter accedimus, dominum
Alexandrum, qui est in presentiarum, et successores eius in
catholicum papam recipimus et ipsi tamquam patri debitam
reuerentiam exhibere proponimus. Pacem nostram ecclesie, illu-
stri regi Sicilie et Lombardis, sicut inter nos ordinatum est et di-
spositum, reddimus".

Imperator uerba finierat. Cumque in laudem eius qui aderant
acclamassent, iterum facto silentio, sancta Dei euangelia cum
sanctorum reliquiis et cruce de ligno Domini sunt producta in
medium.

Mandante itaque imperatore, comes Henricus de Diessa in
anima imperatoris iurauit, quod ipse pacem ecclesie et imperii,
pacem regis Sicilie usque ad annos quindecim et treuguas Lom-
bardorum usque ad annos sex, sicut per mediatores hinc inde

270 Romualdo II Guarna

 

tractatum et scriptum fuerat, bona fide, sine fraude et malo inge-
nio firmiter obseruaret, et Henricum regem filium suum id
ipsum iurare faceret et seruare. Dehinc duodecim principes im-
perii, tam ecclesiastici quam seculares, tactis sacrosanctis euan-
geliis, modo simili iurauerunt. Protinus Romoaldus Salernitanus
archiepiscopus surgens, per eadem euangelia iurauit, quod post-
quam imperator nuntios suos propter hoc ad regem in Siciliam
miserit, rex infra duorum mensium spatium per aliquem princi-
pum suorum de obseruanda imperatori pace usque ad annos
quindecim in anima sua iurare faciet, et decem principes suos
iuramentum ueri simile faciet exhibere.

Comes etiam Roggerius, sicut archiepiscopus fecerat, id
ipsum manu sua iurauit. Dehinc rectores Lombardie, qui ibi ade-
rant, iurauerunt, quod usque ad sex annos bona fide et sine frau-
de treuguas imperatori obseruarent, sicut inter eos tractatum et
dispositum erat, et quod per singulas ciuitates consules et nobi-
les ciuitatum id ipsum iurare facerent. Quo facto, illius diei curia
est soluta, et tam imperator quam reliqui cum gaudio et letitia ad
sua hospitia sunt reuersi.

Interea Christianus cancellarius, qui pro consumatione pacis
plurimum laborauerat, nacta opportunitate temporis, cepit per
imperatorem et principes suos dare studium et operam diligen-
tem, ut papa Alexander Maguntinum illi archiepiscopatum auc-
toritate apostolica confirmaret. Quod presentiens Corradus, qui
in Maguntina ecclesia prius electus et consecratus fuerat, ad pa-
pam accedens ait: "Nouit uestra sanctitas, uenerande pater, nouit
uniuersa hec Romana ecclesia, quod ego uestre persone intuitu,
Maguntinam ecclesiam, in qua canonice electus fueram, inscio
imperatore, reliqui et honorem meum, parentes et patriam pro
Dei amore deserui et ad uos in Franciam festinus accessi, exilium
patrie preposui et in labores et angustias quietem meam et
otium commutaui. Bene potestis recolere, quantum catholice ec-
clesie meus aduentus contulerit et qualiter partem uestram
adhuc nutantem et debilem plurimum roborauerit. Vos autem

272 Romualdo II Guarna

 

uestri gratia mihi uicem congruam pro tempore rependistis,
nam primo me in presbyterum cardinalem, dehinc in Sabinen-
sem episcopum, postremo in Maguntinum archiepiscopum con-
secrastis. Nunc autem, ut audio, uultis Christiano cancellario, qui
Maguntinam ecclesiam per uiolentiam inuaserat, eandem co-
nuerso religionis ordine confirmare. Quod multum ab equitate
discrepat et a ratione discordat, ut schismaticus catholico et in-
trusus canonice electo debeat anteponi. Rogo igitur et humiliter
postulo, ut postquam Deus pacem ecclesie sue reddidit, mihi
quoque de iure mea reddatur ecclesia, ut sicut fui socius tribu-
lationis, ita sim particeps consolationis et gaudii".

Cui papa satis benigne respondit: "Deuotionem tuam, fili ca-
rissime, quam erga Romanam ecclesiam et personam nostram
habuisse dinosceris, manifeste recolimus et ardorem fidei tue
publice protestamur. Multum nostre parti vester aduentus con-
tulit, multum nostra ecclesia de uestra societate profecit. Et nos
quidem, Deo teste, pro utilitate uestra sumus ualde solliciti, et fa-
cere que uobis expediant, tenemur obnoxii. Nolumus honorem
uestrum minuere set augere, nolumus uobis inferre iniuriam, sed
gloriam ministrare. Non debet autem a uestra memoria excidis-
se quod sepe nobis et nuntiis et literis significastis, quod si inter
ecclesiam et imperium pax non posset aliter fieri, nisi Magun-
tino archiepiscopatu a uobis remisso, licet hoc uobis graue resi-
deret plurimum et molestum, tamen pro bono pacis hanc iactu-
ram equanimiter patiebamini, uolentes honorem ecclesie hono-
ri uestro et illius commodum uestris utilitatibus anteponere. Et
ecce imperator cum magna instantia asseuerat, quod nullatenus
in pace ecclesie remanebit, si Christianus cancellarius a Magun-
tine sedis fuerit prelatione deiectus. Nos autem absque uestra
notitia nullum sue petitioni adhuc uoluimus dare consensum,
nec, uobis ignorantibus, aliquod prebere responsum".

Tunc Corradus benignam apostolici responsionem conside-
rans, et uoluntatem eius rationi consentaneam esse cognoscens,

274 Romualdo II Guarna

 

consultandi super hoc cum amicis suis a papa inducias petiit et
accepit. Habito itaque consilio, ad papam rediit et humili uoce
respondit: "Licet, reuerende pater, mihi iniuriosum sit pariter et
molestum, ut ecclesiam meam debeam sine culpa dimittere, et
locum mei regiminis, nulla offensa interueniente, mutare, tamen
quia ad meum spectat officium non que mea sed que Iesu Chri-
sti sunt querere, nolo ut occasione mei pax inter uos et impera-
torem facta remaneat et discordia sepulta resurgat. Pro pace ec-
clesie conseruanda, pro qua Christus uitam suam perdidit, liben-
ter uolo meum honorem perdere et cum meo damno utilitati
ecclesie prouidere. Et idcirco ut omnis materia discensionis et
scandali auferatur e medio, Maguntinum archiepiscopatum in
potestate uestra sponte relinquo, et me liberalitati uestre et pa-
trocinio recommendo".

Quo audito, papa letus effectus, habito cum imperatore con-
silio, prenominatum Corradum, cardinalatus illi et Sabinensis
episcopatus dignitate seruata, in Salseburgensem ecclesiam ho-
norifice fecit eligi. Nam filius regis Bohemie, qui eidem ecclesie
preerat, pro eo quod de simonia et quibusdam aliis criminibus
coram papa fuisset accusatus, de merito sue cause diffidens,
commissam sibi ecclesiam in manu pape spontanea uoluntate
remisit. Sicque factum est, quod Alexander papa, sicut uir proui-
dus et discretus, pro conseruanda pace ecclesie utens dispensa-
tione canonica, Corradum quondam Maguntinum archiepisco-
pum in Salseburgensi ecclesia sublimauit. Christiano autem can-
cellario Maguntinam ecclesiam auctoritate apostolica confir-
mauit, et tam ei quam Philippo Coloniensi archiepiscopo, qui a
suis suffraganeis et catholicis fuerant consecrati, recepto ab
utroque iuramento obedientie, pallia de more concessit.

Alexander autem papa prudentiam et literaturam Romoaldi
Salernitani archiepiscopi diligenter attendens, et deuotionem
quam erga Romanam ecclesiam semper habuerat recolens, ad
petitionem ipsius archiepiscopi, communicato fratrum suorum
consilio, ipsi et successoribus eius usum et dignitatem portande

276 Romualdo II Guarna

 

crucis per ciuitatem et totam suam parrochiam apostolica auc-
toritate concessit, et donum, quod exinde Salernitane ecclesie in
perpetuum fecerat, sui priuilegii munimine roborauit. Hoc etiam
silentio pretereundum non est, quod schismatici, qui in diuersis
ecclesiis Tuscie et Lombardie auctoritate imperiali intrusi fue-
rant, et quidam dicti cardinales, qui Iohanni de Struma adhese-
rant, audito, quod imperator cum ecclesia et papa Alexandro pa-
cem fecisset, penitentia ducti, Venetias festino gressu uenientes,
primo schisma, quod defenderant, abiurabant, dehinc per sancta
Dei euangelia promittebant, quod de excessu, quem fecerant,
domini pape Alexandri mandato starent, et eum et successores
eius in catholicum papam reciperent. Et sic ab excommunica-
tionis uinculis absoluti ad eius pedes accedebant.

Pace igitur, ut prediximus, inter imperatorem et regem Sici-
lie facta pariter et iurata, nuntii regis ad imperatoris palatium,
ipsum ex parte regia salutaturi iuerunt. Quo cognito, imperator
de camera sua egressus, eos, multis adstantibus, satis honorifice
et benigne suscepit. Cumque Romoaldus Salernitanus archiepi-
scopus de faldestolio suo surgens, stans loqui uoluisset, impera-
tor eum sedentem loqui precepit. Facto itaque silentio, archiepi-
scopus sic est exorsus: "Dominus noster gloriosus rex Sicilie do-
minum imperatorem, qui est in presentiarum, sicut karissimum
amicum et fratrem suum deuote pariter et affectuose salutat, et
per nos magnificentie imperiali significat, quod, cum hoc anno
nuntii sui ad dominum papam pro bono pacis Anagniam adue-
nissent, scripsit dominus papa domino nostro glorioso regi, ut
aliquos de latere suo ad eum mitteret, qui cum eo tractande pa-
cis colloquio interessent. Dominus autem rex deuotissimus fi-
lius eius ad petitionem illius comitem Roggerium, uirum utique
prouidum et discretum et de sanguine regio ortum, et me cum
eo ad eius presentiam destinauit, ut in perficienda pace adiuto-
res essemus pariter et presentes, non quod dominus noster rex
pacificus cum domino imperatore aliquam credat habere discor-
diam. Ipse enim sicut catholicus princeps et pacis filius, omnes
christianos principes diligit, et quantum in eo est, cum illis pa-
cem et concordiam habere credit. Solos inimicos crucis Christi
crudeli odio mari et terra persequitur. Inde est, quod non parcit

278 Romualdo II Guarna

 

pecunie, non indulget expensis, sed singulis annis biremes suas
preparat, et cum eis armatam militiam destinat, ut hostes chri-
stiane fidei deuincat pariter et confundat et euntibus ad sepul-
chrum Domini securum iter preparet et expediat. Alii mundi
principes subditos suos uehementer impugnant, et cum inimicis
fidei pacem facere non formidant, de sepulchro Domini, quod a
Sarracenis impugnatur, non multum cogitant, et eum, qui solus
ipsum defendere nititur, impedire festinant; alii que sua sunt
querunt, solus rex noster, que Iesu Christi sunt, deuotus inquirit.
Cum ergo ipse in Dei seruitio tam sanctam et puram deuotio-
nem habeat, uos, domine imperator, qui ecclesie Dei specialis
estis filius et defensor, singulari amoris priuilegio pre ceteris
mundi principibus dominum regem et uenerari debetis pariter
et amplecti, qui Dei ecclesiam semper intendit extollere, et ini-
micos eius non desinit impugnare. Nulla etiam inter uos et domi-
num regem discidii causa uel odii seminarium interuenit. Do-
minus enim rex a magnificentia uestra se numquam offensum
meminit, uel uos in aliquo offendisse cognoscit, sed certum
apud eum et firmum existit, quod si imperialis maiestas cum re-
gia magnificentia perfecte pacis uinculo fuerit counita, ecclesie
Dei et toto orbi magnum poterit commodum prouenire".
Archiepiscopus uerba finierat. Protinus imperator per Got-
tifridum cancellarium suum ad eius uerba respondit, dicens:
"Salutes ex parte illustris regis Sicilie per uos magnificentie no-
stre transmissas, ea qua decet reuerentia et honore suscipimus,
et eidem loco et tempore opportuno rependere multiplices pro-
curamus. Quod autem tam ydoneas et elegantes personas ad pa-
cis nostre colloquium destinauit, nostre excellentie satis gratum
residet et acceptum, quia ex legatorum suorum scientia, probi-
tate simul et facetia, delegantis domini auctoritatem perpendi-
mus, et a nobis merito in numero summorum principum repu-
tatur, qui talibus et tantis personis preesse dinoscitur. Quod uero
significastis, eum erga serenitatem nostram amicam gerere uo-

280 Romualdo II Guarna

 

luntatem, hoc uerum esse rerum experientia comprobauimus.
Nam licet popularis opinio nos ad inuicem esse crederet inimi-
cos, tamen inter nos haberi pacem et concordiam operis exhi-
bitio demonstrauit, quia eum et terram eius numquam offendi-
mus, et nos ab eo in nullo offensos ueraciter profitemur. Et quia
ipse pre uniuersis mundi principibus inimicos crucis Christi
mari et terra persequitur, et cum hostibus christiane fidei guer-
ram semper et discordiam habere dinoscitur, nos illi, tamquam
catholico principi et pacis filio, pacem nostram gratanter offeri-
mus et eum sincere caritatis brachiis amplexamur. Nam in ueri-
tate cognoscimus quod ex hoc mutue dilectionis affectu eccle-
siis Dei proueniet non parua utilitas, christianis omnibus et pre-
cipue ad Domini sepulchrum euntibus magna securitas, infideli-
bus autem terror, confusio pariter et egestas".

Quo audito, regis nuntii imperatori de bona uoluntate, quam
erga regem se habere dicebat, gratias referentes, accepta ab eo
licentia, ad sua hospitia alacres sunt reuersi. Ipsi autem, sicut uiri
sapientes et prouidi, metuentes, ne pacis facte memoriam lon-
geuitas temporis aboleret, dederunt studium et operam diligen-
tem, ut forma pacis, que inter imperatorem et regem facta fue-
rat, imperiali iussione redigeretur in scripturis, ut eam de cetero
non posset temporis uetustas destruere, quam imperialis priui-
legii scriptura seruaret. Ad petitionem igitur eorum pacis inter
imperatorem et regem inite scriptum est priuilegium sigilli aurei
impressione munitum. Ut autem prenominati priuilegi notitiam
semper habere possit secutura posteritas, eiusdem priuilegii
exemplar huic nostro operi dignum duximus annotare:

"In nomine Patris et Filii et Spiritus Sancti.Amen. Nos Frederi-
cus Dei gratia Romanorum imperator et semper augustus, et
Heinricus rex filius noster, interuentu uenerabilis patris nostri
Alexandri Dei gratia summi pontificis et fratrum suorum cardi-
nalium, pro parte nostra et heredum nostrorum paciscimur uo-

282 Romualdo II Guarna

 

biscum, domine W[illelm]e, eadem gratia illustris rex Sicilie,
quod amodo usque ad quindecim annos obseruabimus uobis et
heredibus uestris et uniuerso regno uestro et toti terre domina-
tionis uestre ueram et firman<!--sic--> pacem. Et quod per nos uel per
quoslibet alios, mari uel terra, uos predictum illustrem regem et
heredes uestros aut regnum uestrum et terram dominationis
uestre, sicut prescriptum et determinatum est, usque ad quinde-
cim annos non inuademus nec inuadere faciemus, nec uobis aut
regno uestro et iam dicte terre dominationis uestre guerram ali-
quo modo faciemus. Et ut hec omnia suprascripta firmiter et illi-
bata a nobis supradicto Frederico Dei gratia Romanorum impe-
ratore et semper augusto et Heinrico filio nostro rege et heredi-
bus nostris tam uobis supradicto illustri regi W[illelm]o, quam
heredibus uestris et regno uestro et toti terre dominationis ue-
stre attendantur et obseruentur, nos predictus imperator bona
fide, sine fraude et malo ingenio, in presentia beatissimi patris
nostri pape Alexandri et cardinalium et legatorum uestrorum,
Romoaldi uenerabilis Salernitani archiepiscopi et Roggerii egre-
gii comitis Andrie, et principum ac fidelium nostrorum a comite
Henrico de Diessa in anima nostra supra sancta Dei euangelia et
sanctorum reliquias iurari fecimus, et Henricum filium nostrum
per interpositam dignam personam in anima sua id ipsum iura-
re faciemus usque ad medium futurum Septembrem indictionis
undecime. Et principes nostros idem iurare fecimus, uidelicet
Christianum Maguntinum archiepiscopum, Arnoldum Treueren-
sem archiepiscopum, Corradum Guormaciensem electum, Go-
defridum imperialis aule cancellarium, Guorwinum protonota-
rium, markyonem Theodericum de Lusiz, Florentium comitem
Holandie, comitem Dedonem de Groyx, comitem Henricum de
Diessa, comitem Roupertum de Durna. Ad huius autem pacti,
promissionis et iuramenti nostri et Heinrici regis filii nostri et
principum nostrorum memoriam et inuiolabile firmamentum
presens priuilegium nostrum per manus Wortwini protonotarii
nostri scribi fecimus, et imperiali sigillo nostro aureo sigillatum
et predictorum principum iuramento communitum uobis supra-
scripto illustri regi W[illelm]o fecimus assignari. Anno dominice
incarnationis m[illesim]o c[entesim]o septuagesimo septimo,
mense Augusti, decima indictione".

284 Romualdo II Guarna

 

Postquam uero imperator prescriptum priuilegium nuntiis
regis tradidit, et quod missurus esset Christianum cancellarium
in Siciliam pro recipiendis iuramentis ueri similibus repromisit,
prenominati nuntii non contenti imperiali priuilegio, ad maio-
rem certitudinem pacis inite robur et firmamentum, aliud priui-
legium a papa et cardinalibus Romano fecerunt more conscribi,
in quo imperiale declaratum est priuilegium et auctoritate sedis
apostolice roboratum. Quo facto Huguiczonem cardinalem ex
mandato pape et imperatoris cum imperialibus litteris et cum
notario Salernitani archiepiscopi et cappellano comitis Roggerii
ad castellum Gayve, ubi imperatrix cum Heinrico rege filio suo
morabatur, aduenit. Presentibus itaque imperatrice, rege Heinri-
co filio eius, cardinali, markyone de Monteferrato et quibusdam
de rectoribus Lombardie et notario archiepiscopi et cappellano
comitis et multis aliis uiris probis et idoneis, Verdensis episcopus
stola collo imposita, ex mandato imperatoris et regis Heinrici, in
anima eius supra sancta Dei euangelia et reliquias iurauit, quod
ipse rex Heinricus pacem ecclesie et imperii, sicut a patre suo
iurata fuerat, et pacem regis Sicilie usque ad annos quindecim,
et treuguas Lombardorum usque ad sex annos, bona fide, sine
fraude et malo ingenio firmiter obseruaret.

Aduenientibus autem uigiliis Assumptionis beate Virginis, que
eo tempore in die dominico aduenerunt, Alexander papa cum
episcopis suis et cardinalibus, cum patriarchis, archiepiscopis,
episcopis et abbatibus Alamannie, Lombardie et Tuscie, cum im-
peratore et duce Venetie, cum nuntiis regis Sicilie et magna po-
puli multitudine in ecclesia beati Marci conueniens, solempne
ibidem concilium celebrauit. Dictis itaque orationibus et letaniis
et aliis, que de more in concilio sunt dicenda, et longo sermone
de pace habito, Alexander papa candelas accensas imperatori et
clericis et laycis, qui ibi aderant, dari precepit. Et ipse excommu-
nicationis formam hoc modo proposuit:

"Nos ex parte Dei omnipotentis et beate Marie semper uirgi-
nis et beatorum apostolorum Petri et Pauli et omnium sancto-

286 Romualdo II Guarna

 

rum excommunicamus et a gremio matris ecclesie separamus
omnes personas tam ecclesiasticas quam seculares, quecumque
pacem, que inter ecclesiam et imperium modo facta est, et pa-
cem regis Sicilie usque ad annos quindecim, et treuguas Lom-
bardorum usque ad annos sex, aliquo modo disturbare uel impe-
dire presumpserint. Et sicut he candele extinguuntur, sic eorum
anime eterne uisionis lumine et claritate priuentur".

Cumque candele proiecte essent de manibus et extincte, im-
perator alta uoce cum aliis: "Fiat, fiat" pariter acclamauit. Sicque
concilium celebratum est et solutum.

Eo autem die nuntii regis Sicilie, accepta a papa et imperato-
re licentia, cum galeis suis ad monasterium Sancti Nicolay qui
"ad litus" dicitur, peruenerunt. Celebrato ibidem festo Virginis,
altero die Adriaticum mare intrantes, aura flante secunda, nono
die stante mensis Augusti, sani et incolumes cum omnibus suis
Barolum descenderunt. Archiepiscopus itaque et comes Rogge-
rius, communicato consilio, nuntium suum cum litteris in Sici-
liam direxerunt, modum et ordinem geste pacis regi plenarie si-
gnificantes. Et hoc facto, comes Andriam rediit, archiepiscopus
autem Salernum uenit. Rex uero ex tenore litterarum pacem fac-
tam et iuratam esse cognoscens, letatus est ualde et per litteras
suas archiepiscopo et comiti dedit in mandatis, ut ad eum festi-
no gressu in Siciliam properarent. Sicque factum est, quod ar-
chiepiscopus et comes sexto die intrante mensis Nouembris Pa-
normum ingressi, a dominis et familiaribus curie et reliquis ma-
gnatibus honorifice sunt suscepit. Altera uero die coram magni-
ficentia regia uenientes, ei a principio usque ad finem totius ne-
gotii modum et seriem plenissime retulerunt, et priuilegium pa-
pe Alexandri et imperatoris de pace factum et roboratum eidem,
suis familiaribus presentibus, assignarunt. Rex igitur ex tenore
priuilegiorum preter spem et opinionem suam pacem ad hono-
rem suum et commodum factam esse considerans, archiepisco-
pi et comitis super hoc fidem et prudentiam plurimum com-
mendauit, dans illis in mandatis, ut imperatoris nuntios, qui in Si-

288 Romualdo II Guarna

 

ciliam erant uenturi pro recipiendis iuramentis, equanimiter
expectarent.

Hec autem omnia, que prediximus, ita gesta fuisse, nulli
dubitationis uel incredulitatis scrupulum moueant, quia Ro-
moaldus secundus Salernitanus archiepiscopus, qui uidit et
interfuit, scripsit hec; et sciatis, quia uerum est testimonium
eius.

Interea dum imperator per totum mensem Augusti et aliquam
partem Septembris esset Venetiis demoratus, accepta a papa li-
centia, tertio decimo die eiusdem mensis a Venetiis recedens Ra-
uennam uenit, per uallem Spolitinam in Tusciam descensurus.
Dominus autem papa omnibus, que in partibus illis facienda
erant, rite dispositis, in mense Octubri cum quibusdam cardi-
nalibus a Venetiis mouens, cum quatuor galeis Venetum secun-
do die stante eiusdem mensis Sipontum applicuit, et inde per
Troiam et Beneuentum Anagniam festinus aduenit; quidam uero
de cardinalibus eum per terram sunt prosecuti. Magister autem
Rajnerius cardinalis et Grecus subdiaconus cum Christiano can-
cellario in Romaniam descenderunt pro restauratione regalium,
que imperator inuaserat, recipienda. Dum autem papa a Siponto
Anagniam ueniret, ecclesie peccatis exigentibus, Hugo de Bono-
nia cardinalis Beneuenti est mortuus, W[illelmus] de Papia Por-
tuensis episcopus apud Auersam obiit, Malfridus Penestrinus
episcopus apud Anagniam diem clausit extremum.

Anno dominice incarnationis M. C. septuagesimo octavo,
quinta die intrante mensis Martii, luna passa est eclisin in signo
uirginis et incepit a fine prime hore et durauit usque ad princi-
pium quarte et obscurata est tota minus quarta.

Comes autem Roggerius de Andria iuxta mandatum regium
usque in carnis leuamen Panormum imperatoris nuntios expec-
tauit. Quibus moram facientibus, accepta a rege licentia, in Apu-
liam rediit. Salernitanus archiepiscopus, precipiente rege, usque
in mediam quadragesimam Panormi est demoratus. Cumque im-
peratoris nuntii iter suum differrent, simili modo impetrata li-
centia ad ecclesiam suam feliciter est reuersus.

Papa uero Alexander aliquantis diebus apud Anagniam demo-
ratus, inuitantibus eum Romanis, cum summo honore et gloria in
festo beati Gregorii Urbem feliciter est ingressus, in qua iuxta

290 Romualdo II Guarna

 

morem Romanorum pontificum in diuersis ecclesiis, secundum
stadia ab antiquo disposita, processionaliter et pompose proce-
dens, missarum officia solempniter celebrauit.

Imperator uero a Rauenna usque in uallem Spolitinam de-
scendens, per Tusciam et Ianuam usque in Lombardiam rediit,
Maguntino archiepiscopo circa partes Urbis ad pape Alexandri
obsequium derelicto. Cum autem prenominatus imperator in
partibus Taurini in estate aliquanto fuisset tempore demoratus et
cum Lombardis pacem pro velle suo componere non potuisset,
cum suis in Alamanniam rediit.

Iohannes uero de Struma, qui a suis Callistus appellatus est,
Alexandrum papam cum imperatore audiens concordatum, ti-
more correptus, Bitervum deserens, prefecti consilio et auxilio
Albanum montem intrauit. Quem Iohannes eiusdem castri domi-
nus satis honeste recepit, credens se pro eo ab Alexandro papa
pecuniam non modicam recepturum. Quo cognito, Maguntinus
archiepiscopus idem castrum obsedit, uineas eius incidit et sege-
tes deuastauit, et militum ac peditum circa ipsum custodia dere-
licta, Bitervum adiit, et populum eiusdem ciuitatis in manu sua
pro parte Alexandri pape recepit. Nobiles uero eiusdem urbis, di-
uisi a populo, noluerunt pape subire dominium; sed adherentes
Corrado filio markyonis de Monteferrato, diebus singulis Ma-
guntinum archiepiscopum et populum impugnabant. Cumque
eis resistere non ualerent, prefecti consilio Romani populi et se-
natorum auxilium postularunt. Romani uero more suo fidem
apostolicis non seruantes, Alexandro papa dissuadente pariter et
uetante, congregata militum et peditum multitudine Bitervum
perrexerunt, ut eiusdem ciuitatis nobiles uiriliter adiuvarent,
Maguntinum archiepiscopum et Bitervenses pro uiribus impu-
gnarent.

Alexander autem papa, hoc cognito, sicut uir religiosus et
sanctus, metuens ne si Romani cum cancellario et Bitervensibus
confligerent, multa inde homicidia prouenirent, missis cardinali-
bus suis, mandauit cancellario et Bitervensibus, ut intra Bitervi
menia se continerent et nullam Romanis pugnandi copiam pre-
berent. Romani autem uenientes, nemine resistente, Biterven-

292 Romualdo II Guarna

 

sium segetes uastauerunt, oliuas et uineas inciderunt, et sic in-
fectis negotiis Romam reuersi sunt. Prefectus uero ad pedes Ale-
xandri pape accedens, confirmata sibi prefectura, eius homo
deuenit.

Cum autem papa Alexander Rome pene usque ad medieta-
tem Augusti demoratus fuisset, calorem aeris et distemperantiam
metuens, Urbem cum suis cardinalibus egressus, Tusculanum
uenit. Considerans uero quod occasione scismatis, quod, pecca-
tis exigentibus, decem et nouem annis perdurauerat, multa mala
in Dei ecclesia prouenissent, que correctione canonica indige-
rent, habito fratrum suorum consilio, orientis et occidentis et
totius Italie episcopos conuocauit, mandans eis per nuntios et
litteras et apostolica auctoritate precipiens, ut in prima domini-
ca quadragesime, in qua cantatur "Ecce nunc tempus accepta-
bile" omnes ad eum pro celebrando uniuersali concilio conue-
nirent.

Imperator uero Fredericus, sicut cum Romoaldo Salernitano
archiepiscopo et Roggerio comite Andrie apud Uenetias con-
dixerat, nuntios suos, Hugolinum scilicet Boni comitis et Rode-
garium magistrum camerarium suum pro recipiendis iuramentis
de confirmanda pace ad regem W[illelmum] in Siciliam misit.
Quos rex, sicut decuit, honorifice et honeste suscepit, et eis pre-
sentibus, comitem Roggerium de Auellino in anima sua iurare
fecit, quod ipse et totum regnum eius imperatori Frederico et
uniuerso eius imperio ueram et firmam pacem usque ad annos
quindecim obseruaret, et undecim de principibus suis id ipsum
iurare fecit, et priuilegium de confirmatione pacis iussit conscri-
bi et bulla aurea insignitum eisdem fecit nuntiis assignari. Qui,
accepta a rege licentia, reuersi sunt, quodam regis armigero eos,
ut moris est, usque ad fines regni deducente.

Cumque ad castrum quoddam, quod Lacusniger dicitur,
peruenissent, inter rusticos eiusdem castri et regis armigerum
rixa exorta est. Cumque regis armiger rusticos metuens, ad nun-
tiorum hospitium se contulisset, rustici, utpote superbi et teme-
rarii, domum in qua erant nuntii, cum lapidibus sunt aggressi, et
eos male et inhoneste tractantes, scrinium Hugolini Boni comi-
tis fregerunt, et ex eo coppam unam argenteam et priuilegium,
quod rex imperatori fecerat, asportarunt. Nuntii uero, recepta

294 Romualdo II Guarna

 

hac iniuria, indignati Salernum uenerunt, et Gualterio ammirato
et archiepiscopo totius geste rei seriem exposuerunt. Quod cum
ad regis W[illelm]i notitiam peruenisset, indignatus plurimum et
turbatus, Dauid hostiarium suum cum litteris suis ad iustitiarios
regionis illius transmisit, precipiens eis, ut huius mali factores et
complices diligenter inquirerent, et inuentos cruce suspende-
rent. Cuius preceptum statim est executioni mandatum; nam ue-
nientes iustitiarii cum hostiario regis, quoscumque potuerunt de
malefactoribus inuenire ceperunt, et iuxta mandatum regium
quosdam ex eis apud Barolum, quosdam apud Troiam, unum
Salerni, alium Capue, et duos apud Sanctum Germanum suspen-
di fecerunt, ut uniuersus mundus euidenter agnosceret, quod
rex W[illemus] iustitie et equitatis amator, si qua maleficia in
regno suo fiunt, non uult silentio et impunita transire. Precepit
etiam rex aliud priuilegium de confirmanda pace scribi, et bulla
sua aurea insignitum per Tancredum notarium ad imperatorem
usque transmisit.

Eodem tempore mense Madii, undecima indictione, rustici de
Faiano, sicut proditores et periuri, consentientibus, ut dicitur,
quibusdam monachis, qui ibidem erant, Matheum abbatem Sanc-
ti Benedicti de Salerno cum gladiis et fustibus et lanceis inua-
serunt, et eum percussum in uentre et gutture crudeliter occi-
derunt. Quo cognito, rex W[illelmus] Luce Guarne et Florio de
Cammarota iustitiariis precipiendo mandauit, ut huius sceleris
auctores cum summo studio et cautela inquirerent et inuentos
carceri manciparent. Qui adhibita diligentia competenti, quo-
sdam de rusticis, qui neci abbatis interfuerunt, et Petrum prio-
rem Sancti Benedicti et Amatum priorem Faiani et quosdam alios
de monachis comprehenderunt; asserebant enim rustici qui
capti fuerant, consilio et machinatione predictorum monacho-
rum, abbatem fuisse occisum.

Anno dominice incarnationis MCLXXVIII mense Augusti, un-
decima indictione, quarto die stante eiusdem mensis, uidelicet
in festo decollationis beati Iohannis Baptiste; Iohannes de Stru-
ma, qui et a suis Callixtus appellatus est, reatum suum agno-
scens, Montem Albanum deseruit et apud Tusculanum ad pedes
pape Alexandri cum quibusdam de suis clericis humilis et deuo-
tus accessit. In conspectu cardinalium et multorum se peccasse

296 Romualdo II Guarna

 

publice confessus est dicens: "Domine uenerande pater, pecca-
tum meum manifeste confiteor, et me auctoritate imperiali con-
tra Deum et sanctam ecclesiam et uos egisse cognosco. Sed
nunc reuersus ad cor, delictum meum recolo et ueniam a uestra
pietate deposco, omnem heresim et schisma abiuro, et uos in do-
minum et uniuersalem patrem totius ecclesie deuote recipio".
Quem Alexander papa, ut erat pius et humilis, non obiurgauit
et reprehendit, sed secundum sibi innatam mansuetudinem be-
nigne recepit, dicens: "Frater, gaudium est angelis Dei super uno
peccatore penitentiam agente. Quod suggestione diabolica uni-
tatem ecclesie scindere uoluisti, multum doluimus, et quod in-
spirante Domino ad eius unitatem redire uoluisti, plurimum con-
gaudemus. Romana ecclesia, que iuxta Iesu Christi magisterium
inimicos diligere consueuit, te hodie penitentem in filium reci-
pit et pro malis bona tibi retribuere procurabit". De cetero Ale-
xander papa eum et in curia et in mensa sua honorifice habuit.
Secundo autem die stante eiusdem mensis, luna in signo uir-
ginis post mediam noctem passa est eclypsim, et pene in tertia
parte sui obscurata est. Tertio decimo uero die intrantis mensis
Septembris, indictione XII, sol in signo uirginis circa horam...

298 Romualdo II Guarna

 

DE PACE VENETA RELATIO

EDENTE WILHELMO ARNDT
(ex codice Musei Britannici, Kings 6. c II)*

Rollandus sancte Romane ecclesie olim cancellarius a summo
pontifice ad Alamaniam in legationem missus ibique odium Fre-
derici tunc comitis nobilissimi per increpationem quandam ab
eo inreverenter sibi publice illatam graviter incurrit. Ubi post
discessum imperatoris qui tunc temporis imperabat ab omnibus
electus est Fredericus atque propter morum honestatem ac eam
quam maxime in armis gerebat animi probitatem imperator con-
stitutus. Post non multum vero temporis decedente papa Ro-
mano, Rollandus qui et Alexander summum sacerdotium susce-
pit. Quod audiens imperator, ultra modum indignatus est eique
obedientiam seu subiectionis reverentiam exhibere recusavit.
Insuper multis discordie causis, que hic propter earum prolixi-
tatem enarrari non poterunt, existentibus, papam, cardinales ac
inferioris ordinis ministros sibi instituit ac deinceps a papa
Alexandro penitus discessit. Sicque octodecim annis unitas ec-
clesie per partes discussa fluctuabat.

Sed pius Dominus ecclesiam suam misericorditer respiciens
imperatorem multis tribulationibus flagellavit. Nam pene tota
Italia propter quasdam importunas et antea inauditas quas exi-
gebat consuetudines ab illo discessit. Ille vero maxima indigna-
tione commotus undique terram devastabat, tandem vero Me-
diolanum cum exercitu magno veniens civitatem obsedit. Obses-
si vero viriliter de civitate exierunt, stragem non modicam de ho-
stibus facientes, ipsum imperatorem cum exercitu suo bis in fu-
gam converterunt. Totiens vero apud Alexandriam, civitatulam
quandam novam, confusus atque cum suis cum maximo dede-
core devictus est. Cancellarius autem in armis strenuus, domnus
scilicet Christianus Mogontensis archiepiscopus, alium exerci-
tum per Italiam conducens, infirmiora terrae funditus devastans,

* La relazione, contenuta in un codice del XII secolo, scritto a Venezia, non
è di Romualdo, ma di un autore contemporaneo ai fatti e ben informato

300 Romualdo II Guarna

 

civitates multas obsedit ac debellavit, seque in omnibus pruden-
ter ac viriliter agebat.

Cum ergo videret imperator imperium suum contra se pene
ex omni parte commotum, multaque adversa sibi crebrius con-
tigisse, tandem in se reversus, divinam intellexit adesse ultio-
nem. Mox de pace et unitate sancte ecclesie, quam ipse temere
turbaverat cum suis, tractare cepit, legatosque de pace refor-
manda ad domnum papam direxit. Papa vero gaudens et Chri-
stum regem pacificum magnificans, legatos apud Anagniam beni-
gnissime suscepit. Causis igitur diu tractatis, suos cum scriptis
apostolicis pacem et concordiam continentibus ad imperatorem
remisit, filium illum peregre profectum sed iam in se Deo inspi-
rante reversum nominavit. Remittuntur item nuntii ab imperato-
re plures prioribus, domnumque papam apud Ferariam civita-
tem nobilissimam in finibus Italie super flumen magnum nomi-
ne Padum sitam invenerunt. Ibique sic provisum atque decre-
tum est, ut in aliquem locum vel civitatem sibi invicem occur-
rant, ubi fortitudo et potestas civitatis concordiam inter se suo-
sque illibatam conservet et ne discordia vel seditio inter eos
oriatur velint nolint provideat.

Hac igitur de causa papa Venetiam, quae soli Deo subiacet,
cum suis veniens, in secretario suo bis in die tractavit, ibique
cum principibus imperatoris contrahitur pax decentius firmius
quam reformari posset.

Hii erant summi in negotio imperatoris et principes diceban-
tur. Domnus Christianus Mogontensis archiepiscopus, etate iu-
venis, statura mediocris, facie decorus. Secundus post illum erat
archiepiscopus Coloniensis, scilicet etate iuvenis, statura ma-
gnus, eleganti forma spetiosus. Tertius fuit archiepiscopus Mac-
deburgensis, vir bonus mitis et modestus, sed prioribus etate
provectior. Aderant et nuntii regis Siculi, archiepiscopus scili-

302 Romualdo II Guarna

 

cet Salernie et comes quidam nobilissimus nomine Rogerius.

Imperator vero nondum Venetias venerat, sed erat in civitate
proxima nomine Clogia, ibique omnia que in die tractata sero
sunt ei nuntiata. Tandem capitulis formatis atque compositis et
in rotula magna conscriptis, feria sexta, quarta scilicet die ante
festivitatem sancti Iacobi apostoli, pax est publice denuntiata.
Nunc mox papa de secretario suo in consistorium processit, ibi-
que iuramenta tactis sacrosanctis euangeliis a primoribus impe-
ratoris audiente omni populo suscepit.

Modus sacramenti hic erat: Ego N. qui sum princeps imperii
Romani, iuro in anima ipsius imperatoris quod, quando Ve-
netias venerit, faciet iurare in anima propria pacem perpe-
tuam sancte ecclesie, treviam regis Siculi in 15 annos et tre-
viam Lumbardorum in 6 annos, atque omnia capitula que in
hac scedula continentur.

His ita se habentibus, in crastinum, scilicet sabbato, misit pa-
pa quatuor cardinales cum duce et primoribus civitatis ad impe-
ratorem; statimque eodem die cum illo redeuntes applicuerunt
ad abbatiam Sancti Nicholai prope civitatem in mari sitam, ubi
etiam ab ipsis cardinalibus a sententia excommunicationis sum-
mo mane dominica cum suis absolutus est imperator. Ubi mini-
stri domni pape diliculo ad ecclesiam Sancti Marci euangeliste
properantes, clauseruntque medias valvas in magna porticu, sci-
licet in fronte ecclesie, et in eodem loco ligna magna, tabulas
abiegnas scalasque comportantes thronum magnum ac subli-
mem composuerunt. Erecta sunt etiam duo ligna magna abiegna
mire altitudinis ex utraque parte litoris, in quibus vexilla sancti
Marci mirabili opere contexta et longitudine sua terram tangen-
tia dependebant; litus autem maris, quod dicitur Marmoreum,
prope ecclesiam erat, scilicet ad iactum lapidis.

Ubi ante horam diei primam adveniens papa, auditaque ibi
missa, mox gradum throni celsiorem ascendit, illicque adventum

304 Romualdo II Guarna

 

imperatoris expectaturus cum patriarchis, cardinalibus, archie-
piscopis, episcopis aliisque innumerabilibus resedit, a dextris
autem eius sedit patriarcha Venetie, a sinistris vero patriarcha
Aquileie.

Facta est ibi contentio inter archiepiscopum Mediolanensem
et Ravenensem, quis eorum videretur esse maior, uterque se ter-
tius a papa atque ad dextram sedere nitebatur. Papa vero liti fi-
nem imponere volens, a superiori gradu in quo sedebat subito
surrexit, gradatim descendit et sese in inferiori recepit. Sicque
factum est, ut neuter tertius, neuter vero ad dextram sedere po-
tuisset.

Tandem circa horam diei tertiam adest galea ducis, in qua erat
imperator cum duce et cardinalibus qui ad eum pridie missi
erant. Ordinata autem processione mox a septem archiepiscopis
et canonicis ecclesie usque ad pedes domni pape deducitur.
Quo cum pervenisset, pallium rubeum quo erat indutus depo-
suit, seseque in terram prostravit et primum pedes deinde genua
illius deosculatus est. Mox igitur papa parumper assurgens ac
utraque manu caput imperatoris amplectens ac deosculans, ad
dexteram suam consedere precepit ac demum sic ait: "Bene ve-
nisti, fili ecclesie"; statimque apprehensa manu illius duxit in ec-
clesiam, imposuit etiam hymnum Te Deum laudamus cum pul-
sione signorum. His ita peractis simul per porticum ambo exie-
runt. Deinde papa equum ascendit, imperator vero streviam il-
lius tenuit ac deinde in palatium ducis sese recepit. Hec omnia
die dominica, scilicet in vigilia sancti Iacobi, ita peracta sunt.

Eadem itaque die misit domnus papa imperatori vasa plurima
aurea et argentea diversis ciborum generibus referta. Misit etiam
vitulum saginatum, hec ei verba mandando: "Epulari et gaudere
oportet, quia filius meus mortuus est et resurrexit, perierat et
inventus est".

In crastinum autem, scilicet in die sancti Iacobi, circa horam
diei primam, domnus papa iterum ad ecclesiam Sancti Marci
properavit; imperator vero de palatio ducis, quod iuxta atrium
ecclesie erat, advenit. Post cuius adventum inchoata est missa

306 Romualdo II Guarna

 

quam et papa celebravit. Lecto autem euangelio, mox pulpitum
ascendit, ibique sermonem ad populum facit, quo facto ascendit
ad eum imperator cum patriarca Aquileie, a quo etiam pax est ibi
publice denuntiata. Missa autem celebrata, unusquisque cum
gaudio ad hospitia remeavit.

His ergo ita peractis, remansit imperator in civitate per duos
menses cum maxima letitia, intrans et exiens ac cum domno
papa publice et privatim per interpretes familiariter loquens.

Tactis igitur sacrosanctis euangeliis, facta sunt sacramenta eo
modo quo superius descripsimus, sicque omnibus pacifice con-
firmatis, cum magna exultatione a civitate recesserunt.


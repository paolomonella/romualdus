21.1-21.2
Ammon filius Manasse annis II in ebraica ueritate II annis, in septuaginta legitur re-
gnasse XII. Hic a seruis interficitur. Histius ciuitas in Ponto condita.

21.2-21.11
Josias filius Ammon annis XXXI. Hic mundata Judea et Hierusalem, templo etiam in-
nouato, post abjectas idolatrie sordes, Pascha Domino celeberrimum fecit octauo decimo anno
sui. Et cum Nechaone Egyptiorum rege congressus occiditur in campo Magedo, que nunc
Maximianipolis uocatur. In Hebreo XXXI annum regnasse Josias, in septuaginta inter-
pretum XXXII legitur. Sed Eusebius inter regnum ejus, et Joachin alium de suo addidit
annum propter menses bis ternos, quibus Joachaz, et Joachim regnauerunt. Verum quid
ueritas habeat Ieremias pandit, qui se a tertio decimo anno Josie usque ad annum quartum
Joachim XIII annos <pb n="36v" facs="vat:§" ed="#a"/>prophetasse perhibet, cum Nabuchodonosor quarto anno Joachim re-
gnare cepisset. Nonodecimo autem imperii ejus anno Ierusalem fuisse destructam.

21.12-21.20
Ieronimus:
Hieremias cum esset puer cepit a tertio decimo anno Josie regis Juda filii Amos prophe-
tauitque imperio ejus annis XIX. Et postea sub Joachim filio ejus annis XI usque ad quin-
tum mensem, quando a Babilonis capta est Hierusalem, Joachaz uero, et Jechoniam ternos
menses, quorum alter in Egyptum, alter cum matre ductus est in Babilone, in supradictis annis
computantur, ac per hoc ab exordio prophetie sue, usque ad captiuitatem Hierusalem, in qua
et ipse captus est, prophetauit annis XL preter illud tempus, quando ductus est in Egyptum
ibique prophetauit in Taphnis. Fuit autem Hieremias de genere Sacerdotum, qui habitabant
contra septemtrionem in uico Anathoth, qui tertio miliario distat ab Hierusalem.

21.21-21.26
Romanorum quartus Ancus Martius Nume ex filia nepos regnauit annis XXIII qui Auen-
tinum montem, et Janiculum urbi addidit, et supra mare XVI ab urbe miliario Hostiam con-
didit. Post quem Tarquinius Priscus annis XXXVII qui circum Rome aedificauit, numerum
senatorum au<pb n="37r" facs="vat:§" ed="#a"/>xit, Romanos ludos instuit, muros, et cloacas edificauit, Capitolium extruxit.
His diebus Arion Methimneus a delphino in thermis transportatus est. Tunc etiam Massilia
condita. Tempore Tarquinii Epidaurus est condita, que postea Dirratium est nominata.

21.27-21.33
Ieronimus:
Legimus Niniuen, regnante apud Hebreos Iosia a Saica rege Iudeorum fuisse destructam,
que Dei judicio palustribus aquis postea est submersa. Ex quo intelligimus primo tempore
ad Jone predicationem acta penitentia sub cura regis Deum timentis ueniam consecutos: po-
stea uero transactis plusquam centum annis in pristinis uitii perseuerantes Dei in se prouo-
cantes sententiam, quia non erat eis rex, qui sollicite Deum timeret, ut sui cura Dei iusti-
stiam temperaret IIICCCLII.

21.34-22.6
Joachim filius Josie annis XI. Post Josiam regnauit Joachaz filius ejus tribus mensibus,
quem Nechaon rex uictum ducens in Egyptum Joachim constituit regem. Huius tertio anno
Nabuchodonosor capta Ierusalem, et plurimis captiuitatis, in quibus erant Danielli Ananias,
Azarias et Misahel, partem uasorum templi in Babiloniam transfert. A quarto<pb n="37v" facs="vat:§" ed="#a"/> Joachim anno
scriptu regum Nabuchodonosor computat: quia ex eo non solum Judeis, et Chaldeis, sed et
Assyriis, Egyptiis, Moabitis, aliisque innumeris gentibus cepit regnare Joachim, qui et Jecho-
nias filius Joachim mensibus tribus et diebus x. Hic circumdata a Chaldeis Hierusalem exiit
ad regem Babilonis, et mater ejus, et ductus est in Babilonis cum populo suo anno octauo
regni Nabuchodonosor IIICCCLXIII.

22.7-22.10
Sedecias, qui et Mathian filius Josie annis xr. Huius anno xr, regis autem Babilonis
nono decimo Jude capta est, in Babiloniam exilio ducta est, et templum Domini combustum
anno ex quo fundari cepit CCCCXXX. Qui autem reliqui fuerunt Judei transfugerunt in
Egyptum, qua post annos v percussa a Chaldeis in Babiloniam sunt, et ipsi transmigrati.

22.11-24.5
Ieronimus:
Josias filius Amon rex justus tres habuit filios Joachaz et Joachim, et Sedeciam; Iosie
quippe successit in regno filius ejus Joachaz, quem rex Egypti Farao Necho captiuum duxit
in Egyptum, ibique mortuus est. Quo statim in captiuitate ducto regnum obtinuit in Ierusa-
lem Joachim frater ejus. Quarto autem anno Joachim hujus filii Josie <pb n="38r" facs="vat:§" ed="#a"/>patris Nabuchodo-
nosor in Babilone suscepit imperium, atque ita factum est, ut annus, qui primus erat Nabu-
chodonosor in Babilone, quartus esset in Ierusalem regis Joachim. Denique Nabuchodonosor
octauo anno regni sui ueniens Ierusalem obsedit eam, et Jechoniam filium Joachim cum ma-
tre, et principibus duxit in captiuitatem, qui tribus tantum post interfectionem patris ejus
Joachim regnarat mensibus. Interfectus est enim Joachim undecimo anno regni sui in Ieru-
lem. Joachim filius Josie, sub quo etiam Holda mulier prophetauit, ipse est qui alio nomine
appellatur Heliachim, et regnauit super Judam et Ierusalem annis undecim cui successit in
regnum filius ejus Joachim, cognomento Jechonias, qui tertio mense sui regni die decima ca-
ptus a ducibus Nabuchodonosor ductus est in Babilonem, et in loco ejus constitutus est Se-
decias patruus ejus: cujus anno XI Ierusalem capta, atque subuersa est, ipseque in Babilo-
nem ductus ultra non reuersurus. In his tribus captis atque transductis regnum Juda finitum
est. Jechonias non fuit filius, sed nepos Josie. Joachim filius Josie regis crudeliter regnauit,
ejusque sepultura nec narratur: habente Scriptura sancta, ut omnes reges mor<pb n="38v" facs="vat:§" ed="#a"/>tuos referat,
et sepultos, quasi bene fuit eis in presenti et in futuro bene erit. Hunc autem proprie nar-
rat mortuum, et non sepultum: insepultum quidem, hoc est, a bestiis auibusque lacerandum.
Hec est etenim Asini sepultura. Hunc itaque per prophetam Dominus arguit superbie, et
quod diuitiarum magnitudine abusus sit in contemptum Domini, nec audierit uocem Dei.
Nemo putet eundem in Danielis principio esse Joachim qui in Ezechielis exordio Joachim
scribitur: iste enim extremam sillabam Chim habet, ille Chin habet: et ob hanc causam
in Euangelio secundum Mattheum una uidetur esse generatio, quia secunda tesseris ire de-
chas in Joachim desinit filium Ozie, et tertia incipit a Joachim filio Joacham. Primo quidem
ueniente Nabuchodonosor super Ierusalem non omnes Judei pariter in captiuitatem ducti
sunt; sed pars aliqua, et tertia uasorum sanctorum direpta est. Regem quoque Joachim de-
tentum simul cum Daniehle, et eis qui cum Anania fuerunt in Ierusalem, captiuos in Babi-
loniam deduxerunt nec non et cum eisdem ciuitatis principibus. Sedeciam autem in Ierusa-
lem constituit regem eis, qui ibidem remanserant. Magnificatur etiam et in hoc, quod fecit
Joachim rex, quia dum Nabuchodonosor ad expugnandum Ierusalem uenisset, Joachim rex<pb n="39r" facs="vat:§" ed="#a"/>
<pb n="23" ed="#g"/>
uidens imminens excidium ciuitatis, et intelligens hoc sine ira Dei esse non posse, uita con-
tempta cum honore proprio ultro se protulit, tradiditque manibus hostium cum aliquantis
principibus ciuitatis, ne ciuitas diruentur, nec templum hostili uastationi combureretur. Quod
aspiciens Dominus Deus solita pietate commotus, furiosi regis Nabuchodonosor animos miti-
gauit, atque frenauit, ne aut subjectos occideret, aut ciuitatem dirueret, templumque combu-
reret. Joachim uero prospiciente Domino in Babylonia honoratus est, atque sublimis effectus,
filius namque Nabuchodonosor major natu, qui fuit Euuilmerodac, mox ex quo regnare cepit,
honorauit eum, et multis dignitatibus decorauit omnibus diebus uite ejus. Sedecias uero, qui
in Hierusalem rex fuerat constitutus post Joachim, cum hortante Hieremia propheta ut exiret
ad regem Babilonie ibidem postea uenientem exire noluisset; ipse male periit, et omnis inter-
fecta est ejus generatio, et ciuitas uniuersa diruta est, templumque combustum; senes etiam
cum juuenibus sine aliqua misericordia furiosorum gladiis interfecti sunt in circuitu templi,
et san<pb n="39v" facs="vat:§" ed="#a"/>cta omnia impiorum manibus perquisita, ac sine more sublata sunt, ut in Babilonem
transferrentur. Babilon autem fuit metropolis Chaldeorum cujus rex Nabuchodonosor cunctis
usque ad Ethiopiam gentibus superatis inter ceteras uastauit Judeam diuque obsessam. Ieru-
salem undecimo anno cepit Sedecie, quem et ipsum captum duxit Antiochiam, que tunc uo-
cabatur Reblatha, ibique coram patre filiis interfectis oculos Sedecie jussit auferri exceca-
tumque misit in caueam, et in ritu ferarum traxit in Babiloniam. Quando autem a Chal-
deis captiuata, et uastata est Ierusalem, tunc mandauit Nabuchodonosor rex principibus suis,
ut Iheremiam de carcere extraherent: ibi enim Sedecias, et principes eius illum constituerunt,
eductus itaque de carcere beatus Iheremias petiit ab eis tabernaculum testimoni et sancta a
Moyse conscripta testimonia in deserto, et archam, et ea, que in archa habebantur, tabule
legis scilicet, et uas aureum plenum manna, et uirga Aaron, que fronduerat, et candelabrum
aureum, et omnia, que fecit Moyses. Hec omnia itaque petiit ab ipsis principibus Hieremias
dicens: Si ista omnia a Deo consecrata in Babiloniam du<pb n="40r" facs="vat:§" ed="#a"/>xeritis contrarium uobis erit, et ca-
uete ne patiamini sicut priores alienigenae fuerunt per pessi: quia quando archam Domini
testamenti depredati sunt, grauissima affecti sunt pena, cum manus Domini uehementissime eos
conturbaret et percussi fuissent a Domino nimia plaga doloris. Hec omnia predixit eis san-
ctus Hieremias. Que audientes principes uniuersi cuncta, que petiit Hieremias, tabernacu-
lum scilicet, et archam, et cetera sacramenta superius dicta eidem tradiderunt, ex jussione
uidelicet et mandato regis Nabuchodonosor. Omnia ergo hec sanctus Hieremias oblata se-
cundum mandatum Domini in monte abscondit, atque constituit. Hi uero, qui cum eo ambu-
lauerunt scire uolentes uiam, uel locum non potuerunt: quia eis hoc noscere non permiserat
Deus, nec digni fuerunt ut ea aliquando uiderent. Hec quidem Josepus. Sed et alia plura,
que illo tempore contigerunt historie illius commemorat per ordinem textus. Sacerdotes
etiam, qui captiui sunt ducti ex Ierusalem, abstulerunt ignem sanctum de altari, quem seruare
cupientes, absconderunt in spelunca: quem post septuaginta annis hi, qui reuersi sunt de ca-
ptiuitate, requirentes, inuenerunt <pb n="40v" facs="vat:§" ed="#a"/> aquam, et accipientes eam, super holocaustum disperserunt
statim, ignis accensus est est holocaustum Domino libauerunt. Principes uero Nabuchodo-
nosor regis rogauerunt Hieremiam plurimum, ut ueniret Babiloniam, quo nolente, quid uellet
agere permiserunt ei, et cum omni reuerentia cum donis, et muneribus dimiserunt eum. Sedit
<pb n="24" ed="#g"/>
itaque sanctus Hieremias in medio eorum, qui remanserant in Masphat: quique iterum non
desinentes a prauis et illicitis rebus, abominationes prohibitas ceperunt committere Idolis
seruientes, et Dominum impie contemnendo. Adjecerunt etiam, ut ipsum Hieremiam pertra-
herent secum sicut captiuum in Egypto secum deduxerunt, et ibi dicitur esse defunctus lapi-
dibus obrutus.

24.6-24.14
Ieronimus:
Ceteri prophete, ut Ysaias, Osee, Johel, fuerunt ante captiuitatem decem tribuum Israel,
siue duarum tribuum Jude, et Beniamin, alii post captiuitatem, ut Danihel Aggeus, et Zacha-
rias. Hieremias uero et Ezechiel imminente captiuitate uaticinium texuerunt; sed alter eorum
in terra <pb n="41r" facs="vat:§" ed="#a"/> Juda, alter in Babylone. Post exordium enim uaticinationis Hieremie prophete Ie-
rusalem trigesimo quinto ejus anno Ezechiel in Babilone, his, qui cum eo capti fuerant, exor-
sus est prophetare: quinto uidelicet anno transmigrationis Jechonie. Sophonias uero tempore
Josie prophetauit. Hebrei arbitrantur Danihelem, et Ananiam, et Mishaelem, et Azariam fuisse
Eunuchos in Babylonem.

24.15-14.15
EXPLICIT QUARTA ETAS.

24.16-24.16
INCIPIT QUINTA ETAS.

24.17-24.18
Quinta etas ab exterminio cepit regni Judaici, quod juxta prophetiam Hieremie septua-
ginta annis permansit IIICCCLXXVI.

24.19-24.25
Anno XIV postquam percussa est ciuitas, qui est uicesimus quintus annus Joachim, cum
quo et Ezechiel captiuatus est: ipse Ezechiel in uisionibus Dei adductus est in terram Israel,
et uidit renouationem ciuitatis, ac templi ceremoniarumque ejus. Romanorum sextus Ser-
uius Tullius regnauit annis xxxrv qui tres montes urbi addidit, Quirinalem, Esquilinum,
Viminalem. Fossas circum muros duxit. Census ciuium Romanorum primus instituit, qui
adhuc per orbem terrarum incognitus erat; tunc inuenta sunt capita Romanorum ciuium octo-
ginta quattuor milia IIICCCLXXXIX.

24.26-26.11
<pb n="41v" facs="vat:§" ed="#a"/>
Anno XVI post euersionem Ierusalem, qui est XXXVII transmigrationis regis Joachim
subleuauit Euuilmerodach rex Babilonis anno, quo regnare ceperat, capud Joachim regis
Jude de carcere, et ponit thronum ejus super thronum regum, qui erant cum eo in Babilone.
Meminit hujus temporis adhuc futuri propheta Hieremias, ita scribens: Ecce ego mittam, et
assumam uniuersas cognationes Babylonis, ait Dominus, et adducam eos super terram istam,
et super habitatores ejus, et super omnes nationes, que in circuitu illius sunt, et interficiam
eos, et ponam eos in stuporem, et in sibilum, et in solitudines sempiternas, et servient omnes
gentes iste regi Babylonis LXX annis. Cumque impleti fuerint anni Lxx, uisitabo super regem
Babylonis, et super gentem illam, ait Dominus, iniquitates eorem, et super terram Chaldeorum,
et ponam illas in solitudines sempiternas. Et alibi scribens ad transmigrationem, quam trans-
duxerat Nabuchodonosor de Hierusalem in Babylonem cum Hiechonia rege: cum ceperint
impleri septuaginta anni in Babylonem visitabo vos, et suscitabo super vos nomen meum in
<pb n="25" ed="#g"/>
bonum, et reducam vos ad locum istum, ait Dominus. Rursus ejusdem temporis jam <pb n="42r" facs="vat:§" ed="#a"/> preteriti
uerba dierum ita recordantur: Si quis euaserat gladium, in Babylonem ductus seruiuit regi,
et filiis ejus: donec imperaret rex Persarum, et compleretur sermo Domini ex ore Hieremie,
et celebraret terra Sabbata sua: cunctis enim diebus desolationis egit Sabbatum usque dum
complerentur septuaginta anni. Anno autem primo Ciri regis Persarum ad explendum ser-
monem Domini, quem locutus fuerat per os Hieremie suscitauit Dominus spiritum Ciri regis
Persarum, et cetera. Quibus uerbis ostenditur quia uastata Judea Chaldei, non ut Assyrii in
Samaria, alios misere colonos; sed desertam reliquere terram, donec post annos Lxx in eam
rediere Judei. Consentit his Josepus in decimo antiquitatum libro scribens templum, et
Hierusalem, et omnem Judeam LXX annis permansisse desolatam: qui rursus enumerando reges
Babylonis (si tamen ille sic scripsit, et non codex fallit mendosus) centum fere annos ab
euersa Hierusalem usque ad euersionem regni Chaldeorum facit colligi. Scribit enim post
Nabuchodonosor, qui, teste Scriptura Sacra, xxv, post euersam Hierusalem uixit annos, Euuil-
merodach filium ejus regnasse annos XIX. Post quem Eglesar filium ejus Laborsordach <pb n="42v" facs="vat:§" ed="#a"/> men-
sibus nouem. Hoc defuncto ad Balsamar, qui Naboan nuncupatur, transisse imperium, qui
cum jam decem et septem regnauerit annis, captam a Ciro Persarum, et Dario Medorum
rege Assueri filiis Babiloniam. Item Darius autem Astiagis filius qui Babiloniorum dextru-
xit imperium cum Ciro cognato suo agebat annum sexagesimum secundum, cum Babylon
fuisset inuasa, qui tamen alio nomine uocabatur a Grecis, quique Danihelem prophetam sumens
ad se in Mediam duxit, et omni honore eum celebrauit. Hujus Darii Danihel ipse ita memi-
nit. In anno primo Darii filii Assueri de semine Medorum, qui imperavit super regnum Chal-
deorum, ego Danihel, intellexi in libris numerum annorum, de quo factus est sermo Domini ad
Hieremiam prophetam ut complerentur desolationis Hierusalem septuaginta anni. Eusebius
in temporum libro xxx annos ab euersione Hierusalem usque ad initium Ciri Persarum, Julius
autem Africanus LXX computauit. Porro Ieronimus in expositione prophete Danihelis ita
dicit: Tradunt Hebrei huiuscemodi fabulam usque ad septuagesimum annum, quo Hieremias
captiuitatem populi Judeorum dixerat esse solvendam, de quo et Zacharias in principio volu-
minis sui loquitur, irritam putans<pb n="43r" facs="vat:§" ed="#a"/> Dei pollicitationem Balthasar, falsumque promissum, uer-
sus in gaudium fecit grande conuiuium insalutans quodammodo spei Judeorum, et uasis
templi Dei. Sed statim ultio secuta est. Item Ieronimus: Sciendum est Balthasar non
esse filium Nabuchodonosor, ut uulgo legentes arbitrantur, testimonium de Danihele profe-
rentes; eo quod ipse dixerat Balthasari pater tuus Nabuchodonosor; sed juxta Berosum qui
Chaldeam scripsit hystoriam, et Josepum, qui Berosum sequitur, post Nabuchodonosor,
qui regnauit annis XLIII successisse in regnum ejus filium, qui uocatnr Euuilmerodach, de
quo scribit et Hieremias, quod in primo anno regni sui leuauerit capud Joachim regis Jude,
et eduxit eum de domo carceris. Refert Josepus quod post mortem Euuilmerodach in
regnum patris successerit filius ejus Neglisar: post quem rursus filius ejus Laborsordoch:
<pb n="26" ed="#g"/>
quo mortuo Balthasar filius ejus regnauerit, cui Danihel scripturam misticam in pariete
legit, et interpretatus est. Quod autem Balthasaris patrem Nabuchodonosor uocat non facit
errorem scientibus Sancte Scripture consuetudinem: quia patres omnes proaui uocantur.
Balthasar autem Chaldeus rex eadem nocte, qua Danihel arguit <pb n="43v" facs="vat:§" ed="#a"/> eum, interfectus est a Dario
rege Medorum, et qui Ciri regis Persarum auunculus fuit, et a Ciro Persa, que duo regna
Ysayas ascensorem bige, cameli, et asini uocat. Darius igitur, quem Artarxersen dicunt Medi,
successit in regnum annos natus LXII qui Danihelem in Mediam transduxit. Hunc Darium
quidam Astiagen aliis Astiagis filium putant. Fuit autem Danihel in Susis castro, que me-
tropolis est regionis Elamitarum, in qua turrem extruxit excelsam quadrato marmore edifi-
catam tante pulchritudinis, ut usque in presens noua esse uideatur: in ea regum Persarum,
atque Medorum conduntur reliquie IIICCCCXXIII.

26.12-26.23
Persarum primus Cirus regnauit annis xxx. Hic ut impleretur uerbum Domini ex ore
Hieremie primo sui regni anno, laxata Hebreorum captiuitate, quinquaginta ferme hominum
milia regredi fecit in Judeam, restituens eis uasa templi Domini aurea, et argentea quinque
milia cccc. Qui congregati in Hierusalem mense septimo edificauerunt altare, et a primo
die mensis ejusdem ceperunt offerre holocaustum Domino; anno autem secundo aduentus
sui, mense secundo templi fundamenta jecerunt anno incensionis <pb n="44r" facs="vat:§" ed="#a"/> juxta Africanum LXXII
juxta Chronicam Eusebii XXXII. Sed, impedientibus Samaritis, intermissum est opus usque
ad annum Darii secundum, qui etiam in regno Assueri, et Artaxersis scripserunt accusatio-
nem aduersus Judeos, et remisit Artaxerses, ne edificaretur Hierusalem. Romanorum se-
ptimus Tarquinius regnauit annis xxxv qui causa Tarquinii junioris filii sui, qui Lucretiam
corruperat, regno expulsus est: iste primum excogitauit uincla, taureas, fustes, lautomias,
carceres, compedes, catenas, exilia, atque metalla.

26.24-26.32
Orosius:
Anno post urbem conditam CCLIV. Bruto, expulso regis imperio, consul primum effe-
ctus est. Eo tempore Cirus rex Persarum uicit Babiloniam, urbem tunc cunctis opulentiorem
cepit, subuertit atque destruxit, anno conditionis ejus millesimo centesimo sexagesimo quarto.
Cirus autem rex Persarum proximi temporis successu Scithis bellum intulit, quem Tamiris
ipsius prouincie regina ita cum suis obtruncauit, atque deleuit, quod de cc militibus persis,
qui cum eo uenerant, nec nuncius quidem tante cladis in illo bello superfuit. Anno ab
urbe condita CCXLV Darius Ciro apud Scitas interfecto post aliquantum interuallum <pb n="44v" facs="vat:§" ed="#a"/> forte
regnum nepotis adeptus est: nam medius eorum regnauit Cambises Ciri filius IIICCCCXXXI.

27.1-27.5
Cambises Ciri filius annis VIII. Ilic deuicta Egypto, cunctam ejus religionem abomi-
natus ceremonias ejus, et templa deposuit, Babylonem in Egypto edificauit. Hunc ajunt
ab Hebreis secundum Nabuchodonosor uocari: sub quo et Tarquinii temporibus castissima
Judit Olofernem peremit. His temporibus Pitagoras philosophus claruit, qui Samo oriundus
Crotone deguit, nouissime Metapontum addiit, ibique sepultus est IIICCCCLXVIII.

27.6-28.10
Darius Istaspis filius annis XXXVI. Inter Darium et Cambisen regnasse duos fratres
magos in libris Chronicorum Eusebii repperimus uerum Hieronymus in expositione Danihelis
scribit, quod interfecto apud Messegetas Cyro, qui xxx annis regnauit in Persis, Cambises
successit in regnum: qui expletis octo annis duos Magos fratres habuit successores, quorum
quidem unus Sinerdes Magus Panthapten filiam Cambisis duxit uxorem. Occisis quippe a
populo magis, qui septem solummodo regnarant mensibus, idem Darius suscepit imperium:
eadem uero Panthapten nupsit Dario, qui ex ea Xersen filium genuit: Anno autem secundo
Darii regis filii Istaspis, <pb n="45r" facs="vat:§" ed="#a"/>factus est fermo Domini ad Aggeum Prophetam prius, et eodem
anno postea ad Zachariam filium Barachie filium Addo. Iste est Addo, qui justa Paralip-
pomenon missus est ad Jeroboam filium Nabath, sub quo altare diruptum est, et manus Regis
aruit, rursumque ad preces illius restituta est. Igitur a primo anno Cyri regis, usque ad se-
cundum annum Darii filii Istaspis supputantur anni XL. Item Hieronymus. Secundo anno
Darii septuagesimum annum desolationis esse completum Hieremias uaticinatus est, Zacharias
quoque propheta, cum uisionis sue titulum in secundo anno ejusdem regis undecimo mense
Sabath uicesima quarta die preposuisset, adjecit dicens: Domine exercitumn, usquequo non
misereberis Hierusalem, et urbium Juda, quibus iratus est. Iste septuagesimus annus est.
Item quarto Darii regis anno dicit idem propheta: Cum jejunaretis, et plangeretis per hos
septuaginta annos numquid jejunium jejunastis michi?. Sed et Esdras extructo tantum
altari, et jactis fundamentis templi ad litteras regis Xersis prohibitum opus refert. Tunc in-
termissum est opus Dei in Jerusalem, et non fiebat usque ad secundum annum Darii Persarum.
Prophetauerunt autem Aggeus propheta,<pb n="45v" facs="vat:§" ed="#a"/> et Zacharias filius Addo prophetantes ad Judeos,
qui erant in Judea, et Hierusalem in nomine Domini Dei Israel. Tunc surrexerunt Zorobabel
filius Salathiel, et Josue filius Josedech, et ceperunt edificare templum Dei in Hierusalem, et
cum eis prophete Dei adjuuantes eos; Aggeus autem propheta, et Zacharias, et Malachias,
Nahum, et Abacuch claruerunt sub Zorobabel principe gentis, et Jesu magno sacerdote.
Jeronumus. Sexto Darii anno templi edificatio completur die tertia mensis Adar, qui est
quadragesimus sextus annus [ex quo] sub Ciro fundamenta sunt jacta. Unde in Euangelio
dicunt Judei; quadraginta et sex annis edificatum est templum hoc. Ceperunt autem edificare
anno secundo Darii mense sexto die uicesima quarta, et anno sexto, ut dictum est, mense
duodecimo die tertio compleuerunt: ex quo apparet, opus templi et antea non parua ex
parte peractum; annos autem septuaginta a destructione illius, usque ad perfectam restau-
<pb n="28" ed="#g"/>
randi licentiam esse computandos. Quo tempore apud Romanos septimus a Romulo
Tarquinius Superbus regnabat, habens annum imperii uicesimum septimum, qui post anno VIII
pulsus est a Bruto. Pulsis denique ab urbe regibus, qui imperauerunt annis<pb n="46r" facs="vat:§" ed="#a"/> CCXLIV. Septem
namque fuerunt. Vix usque ad xv lapidem Roma sub eis tenebat Imperium. Post exactos
reges, et nomen regie dignitatis, primum consules a Bruto esse ceperunt, deinde tribuni
plebis, quasi proprii judices defensoresque populi: inde tribuni militares; hinc quoque quorum
primus Largus nomine fuit majoris honoris, quam Consules: rursum quoque consules rem
publicam obtinuerunt per annos CCCCLXIV usque ad Julium Cesarem, qui primus singulare
arripuit imperium Olympiade CLXXXIV Orosius. Anno ab urbe condita CCLXXV.
Olympiade LXXIIII. Xerses Dario patri in regnum successit. IIICCCLXXXIX.

28.11-28.17
Xerses Darii filius annis xx. Hic Egyptum, que a Dario discesserat, capit, et aduersus
Greciam pugnaturus DCC milia armatorum de regno, et CCC milia de auxiliis, rostratas etiam
naues mille ducentas; onerarias autem tria milia ducentas habuisse narratur. Attamen uictus
patriam refugit. Demosthenes Lacedemonis tunc apud Xersen exultabat. Tunc Hero-
dotus hystoriarum scriptor, et Zeusis pictor agnoscitur. Anno ab urbe condita CCCI.
Olimpiade XCV potestas consulum decem uiris Rome tradita est. Tunc etiam census<pb n="46v" facs="vat:§" ed="#a"/> habitus
est, et inuenta sunt ciuium Romanorum centum decem et octo milia cccxxrx. IIICCCCXC.

28.18-28.18
Artabanus mensibus VIII. Socrates nascitur IIIDXI.

28.19-29.37
Artaxerses, qui et Macrochir idem Longimanus annis XL. Hujus anno septimo prima
die mensis primi Esdra sacerdos et scriba legis Domini descendit de Babylonia cum epistolis
regis, et in prima mensis quinti uenit in Hierusalem cum uiris mille DCC. Et inter alia
strenue gesta castigauit filios transmigrationis ab uxoribus alienigenis. Ejusdem anno uice-
simo Neemias pincerna de Susis castro adueniens, murum Hierusalem quinquaginta duobus
diebus restituit, et ducatum genti XII annis prebuit. Item aliter. Joachim, qui et Hie-
chonias tempore captiuitatis genuit Salathiel. Salathiel genuit Zorobabel Jechonia quidem,
et Salathiel in Babilone defuncti sunt. Zorobabel uero post obitum eorum, permittente Dario
rege, egressus est de Babylone cum omnibus, qui cum illo egredi uoluerunt cum magno
honore, et gratia, atque Hierusalem sunt reuersi. Non enim omnes simul, sed sicut per tem-
pora captiuitati sunt, sic per tempora de eadem sunt captiuitate reuersi. Primo namque a
Ciro rege Persarum dimissi sunt, cum <pb n="47r" facs="vat:§" ed="#a"/> mandasset eis dicens: qui voluerit egredi, et reverti
in Hierusalem, que in Judea est, eat, et Dominus ejus sit cum eo. Hec ergo prima egressio
ejus captiuitatis. Altera autem facta est sub Dario rege Medorum. Tertia uero sub Artaxersen.
Sed illi, qui primi egressi sunt sub Ciro, pauci erant, et nullus principum cum eis est egressus
<pb n="29" ed="#g"/>
propterea uenientes in Judeam, et Hierusalem, ibidem habitantes, ceperunt templum Dei he-
dificare in Hierusalem. Sed proxime in circuitu gentes, uidentes quod pauci essent, nec
principem quempiam habuissent, prohibuerunt eos, neque dimiserunt hedificare et sic remansit
opus ceptum templi inconsumatum. Ex parte enim faciebant, iterum prohibiti cessabant per
aliquantos menses ita usque ad regnum Darii regis. Et hoc est, quod Judei in templo Domini
dicebant: quadraginta et sex annis hedificatum est templum hoc. Ex quo enim ceperunt hedi-
ficare templum Domino hi, qui ex captiuitate primo dimissi sunt, usque dum consummatum
est, XLVI anni completi sunt. Ergo, ut dictum est, prima dimissio captiuorum ex Perfida
sub Cyro facta est rege illorum paucorum, qui sine principe exinde profecti sunt, qui nec
dum templum, quod ceperant, explicare potuerunt. Et postea Darius rex commonefactus est
a magnifico Zoroba<pb n="47v" facs="vat:§" ed="#a"/>bel, dimisit omnes egredi uolentes, et reuerti in Hierusalem. Eundem
quippe Zorobabel ad construendum templum Domini, quod est in Hierusalem, unde fuerat
depredata, et cum Zorobabel illo in tempore pariter egressus est Jhesus filius Josedech filii
Saraje sacerdotis magni, sicut Propheta de eo meminit; Saraja enim summus sacerdos in
Hierusalem, quando eadem ciuitas uastata est a Nabuchodonosor, cum aliis principibus Se-
decia interfectus est: quo interfecto, filius ejus Josedech captiuus ductus in Babyloniam, ibique
hunc Jhesum generans defunctus est. Jhesus autem hic magnus et preclarus in diuino ti-
more fuit. Is egressus cum Zorobabel ibat in Hierusalem, qui dimissi a Dario transeuntes
per Babyloniam, inde secum educentes uniuersos, qui ibidem erant Judeos, habentes secum
equites, quos eis Darius rex injunxerat ad conducendum eos usque Hierusalem. Hec fuit
secunda egressio captiuorum de Babylonia, que per Zerobabel filium Salathiel facta est, una
cum Jhesu filio Josedech. Hi ergo sunt, qui et templum Domini edificauerunt, atque consu-
mauerunt. Sub istis prophetauerunt post captiuitatem Hierusalem alio anno sub Dario rege
Aggeus, et Zacharias, et Malachias. Post hec tertio egressi de captiuitate hii, qui ibidem
residebant in diebus Artaxersis regis. Et cum eis egressus est <pb n="48r" facs="vat:§" ed="#a"/>princeps et consiliator, et
dux Esdra, qui cognominatus est scriba legis Dei. quem etiam Artaxerses rex trasmisit cum
magno honore, et eos, qui cum eo egressi sunt. Exiit et cum eis Neemias, qui in patrum
laudibus commemoratus est. Hucusque diuina scriptura temporum seriem continet. Que
uero post hec apud Judeos gesta sunt de libro Machaborum et Josepi atque Africani scriptis
exhibentur, qui deinceps hystoryam uniuersam usque ad romana tempora prosecuti sunt.
Et quidem Africanus in quinto temporum uolumine, hujus temporis ita meminit: mansit
itaque imperfectum opus usque ad Neemiam et xx annum Artaxersis. Quo tempore re-
gni Persarum centum et quindecim anni fuerant euoluti: capiuitatis autem Jerusalem cen-
tesimus octogesimus et quintus annus erat. Et tunc primum Artaxerses jussit muros extrui
Jerusalem; ex illo tempore, si numerare uelis, septuaginta annorum ebdomadas, usque ad Chri-
stum poteris invenire. Xerses menses II. Post quem Sogdianus menses VII. Tunc temporis
Plato nascitur, Hippocrates medicus insignis habetur. IIIDXLVIII.

29.38-30.2
Darius, cognomento Nothus, annis<pb n="48v" facs="vat:§" ed="#a"/> XIX. Egyptus recessit a Persis. Reuersis de ca-
<pb n="30" ed="#g"/>
ptiuitate Judeis non reges, sed pontifices prefuerunt, usque ad Aristobolum, qui cum digni-
tate pontificis, etiam regale sibi cepit usurpare uocabulum. IIIDLVI.

30.3-30.14
Artaxerses, qui cognominatus est Minenon, Darii et Parisathidis filius, annis XL sub
hoc rege uidetur historia Ester completa; ipse quippe est, qui ab Hebreis Assuerus, et a
septuaginta interpretibus Artaxerses uocatur. Athenienses XXIV litteris uti ceperunt, cum
antea XVI tantum literas haberent. Carthaginensium tunc inchoatur bellum famosum.
Orosius. Anno ab urbe condita CCCLXIIII Galli Senones, duce Brenno Romam inuadunt,
urbemque penetrando, excepto Capitolio, incendunt nam mille libris auri discessionis pretium
paciscuntur, et tunc tribuni militares pro consulibus esse ceperunt. Orosius. Anno ab
urbe condita CCCC. Philippus Aminte filius Alexandri pater Macedonum regnum adeptus,
XXV tenuit annis. Eodem tempore dilatata est nox usque ad plurimam partem diei, saxa
quoque de nubibus ceciderunt. Tunc temporis clarissimus Alexander Magnus ille gurges
miseriarum Philippi filius natus est. Aristotiles Platonis auditor decem et octo etatis annos
gerebat. <pb n="49r" facs="vat:§" ed="#a"/>Ann. IIIDCXIV.

30.15-31.8
Artaxerses, qui et Ochus annis XXVI iste Egyptum suo junxit imperio, Nectanebo rege
in Ethiopia pulso, in quo Egyptiorum regnum destructum est. Tunc idem Ochus, qui et
Artaxerses post transactum in Egypto maximum diuturnumque bellum, plurimos Judeorum
in transmigrationem egit, atque in Irchania ad Caspium mare habitare precepit, quos ibi usque
in hodiernum diem amplissimis generis sui incrementis consistere, atque ex hinc quandoque
erupturos opinio est. Tunc quoque temporis Demosthenes orator omnium rumore celebratur.
Romani Gallos superant. Plato philosophus moritur, post quem Achademiam Speusippus
tenuit. Orosius. Anno ab urbe condita CCCCXXII. Alexander rex Epirotarum Alexandri
illius magni auunculus, trajectis in Italiam copiis, cum bellum aduersus romanos pararet, et
circa finitimas Rome urbes firmare uires exercitus sui, auxiliaque uel sibi, uel hostibus sub-
trahere studens, bellis exerceretur acquirere, a Sampnitibus, qui Lucanie genti suffraga-
bantur, maximo bello in Lucania uictus atque occisus est. Anno ab Urbe condita CCCCXXVI.
<pb n="31" ed="#g"/>
Caudinas furculas satis celebres,<pb n="49v" facs="vat:§" ed="#a"/> et famosas insignis Romanorum fecit infamia: nam Sam-
pnite Romanum exercitum apud Caudinas furculas turpiter captum sub hasta missum nudum
abire ceperunt. Posteriore uero anno Romani ob ulciscendam injuriam, uictis Sampnitibus
seruitioque subjectis, jugum imposuerunt, quos non post multum temporis propter fidei,
ruptique federis pertinaciam ingenti prelio uictos, stratosque confecerunt, atque contriuerunt:
ita ruinas ipsas urbium diruentes, ut hodie si Samnium in ipso Sampnio requiratur, nec
inueniri facile possit. Anno ab urbe condita CCCCXXVI. Alexander patri Philippo,
successit in regnum. IIIDCXVIII.

31.9-12
Arses Ochi filius annis IV. Judeorum pontifex maximus Jaddus clarus habetur, cujus
frater Manasses templum in monte Gariz construit. Speusippus moritur, cui succedit Ze-
nocrates. Quarto Ochi anno Alexander Philippi, et Olimpiadis filius uicesimus etatis annum
gerens regnare incipit IIIDCXXIV.

31.13-21
Darius Arsani filius annis VI. Alexander autem aduersus Illicos, et Thracas feliciter
dimicans, subuersis Thebis, in Persis arma corripuit, et apud Granicum flumen regis ducibus
oppressis, urbem Sardos capit, idemque capta Tyro, Judeam <pb n="50r" facs="vat:§" ed="#a"/> inuadit, a qua fauoraliter
exceptus, Deo uictimas immolat, et pontificem templi Jaddum honoribus plurimis prose-
quitur. Andromacho custode locorum dimisso. Septimo regni sui anno Alexandriam in
Egypto condidit. Cum Dario rege Persarum ter dimicauit, et in his tribus preliis, toti-
demque annis quinquies decies centena milium hominum cesa referuntur. Nec mora Baby-
loniam optinuit, interfecto Dario, in quo Medorum, atque Persarum regnum destructum est,
quod steterat annos CCXXXI. Quo etiam tempore Latini a Romanis perdomiti sunt IIIDCXXXIX.

31.22-32.30
Alexander post mortem Darii annos V regnauit, nam antea VII. Orosius. His autem
post mortem Darii regno Persarum adepto Scythis bellum intulit, atque contriuit. Hyrcanos
quoque, et Mardos subegit ubi etiam Alexandris siue Minothea Amazonum regina excita,
suspiciende ab eo sobolis gratia uenit ad eum cum ccc mulieribus. Post hec Parthos deleuit
prope modum antequam uicit. Inde Drancas, Euergias, Parapamenos, Adaspios, ceterosque
populos, qui in radice Caucasi montis morabantur, subegit. Urbem ibi Alexandriam super
amnem Tanaim constituit. Nec minor ejus in suos crudelitas, quam in hostes rabies fuit.
Deinde <pb n="50v" facs="vat:§" ed="#a"/> Indiam petiit, ut Oceano ultimoque oriente finiret imperium. Nisan urbem adiit,
Dedalos montes, regnaque Cleofilis regine expugnauit, que cum se dedisset, concubitu regnum
redimit. Cum Poro fortissimo rege Indorum cruentissime dimicauit, quo occiso regnum ejus
<pb n="32" ed="#g"/>
substinuit. Inde Arestas, Catenos, Presidas, et Gangaridas, nec non Confides laboriosis bellis
subegit. Peragrata perdomitaque Alexander India; ad amnem Egyssenem peruenit, per
hunc in Oceanum diuehitur; ibi Gesonas, Sibosque oppressit. Hinc Mandros, Subagras na-
uigat, que gentes cum armatis octuaginta milibus peditum, et sexaginta milibus militum il-
lum excipiunt: cruentissimo igitur commisso prelio et fusis hostius copiis, Alexander exerci-
tum ad urbem deduxit, et cum murum primus ascendisset, solus introrsus desiliuit, quem cum
undique hostes circum dedissent, muri obice posteriora tutatum, contrarios eo usque sustinuit,
donec ad periculum ejus, et clamorem hostium, perfractis muris, exercitus omnis irrumperet.
Inde conscensis nauibus, cum Oceani litora peragraret ad urbem, cui Ambira rex preerat,
peruenit, ipsamque urbem expugnauit, et cepit. Post quasi<pb n="51r" facs="vat:§" ed="#a"/> circum actus, et de Oceano
Indum flumen ingressus Babyloniam rediit, ubi eam exterritarum totius orbis prouinciarum
legati expectabant. Rumores ejus quippe totum orbem peragrarant, quod Dii concessissent
ei totius orbis uictoriam, quod ipse hac arte composuit. Cum igitur quasi uoti causa, una
cum suis templum Ammonis, quod apud Alexandriam fuerat adisset secreto uocauit ad se illius
ora Dei pontificem, promittens, ac tribuens ei dona plurima auri, atque argenti, ut occultatus
apud Dii Ammonis statuam, quasi ipse Deus ore suo cunctis audientibus responsa daret Ale-
xandro, sicut ipse in ejus ore uerba posuerat, et eum ubique, et in omnibus uictorem nun-
ciaret: quod dum fecisset, fama hec terras ac mare perterruit. Unde ex omni gente, ac
natione ad eum legati concurrentes ueniebant, expetentes, ut eis sine bello dominaretur; Ale-
xander autem apud Babyloniam ministri insidiis ueneni haustus interiit anno uite sue XXXII,
regni uero suo XII. Ieronimus. Alexander ab Illyrico, et mare Adriatico usque ad Indicum
Oceanum, et Gangen fluuium non tam preliis, quam uictoriis precurrit, et sex annis Europe
partem, et omnem sibi Asiam subjugauit, quod non fuit Alexandri fortitudinis, sed Domini
uoluntatis: cui postea quattuor duces ejus regni successores <pb n="51v" facs="vat:§" ed="#a"/> extiterunt, uidelicet, Ptolomeus,
Philippus, Seleucus Nicanor, Antigonus. Qui apud Danielem per quattuor hyrci cornua,
qui arietem contereret designantur. Mortuo itaque Alexandro tricesimo secundo etatis sue
anno, hi quattuor duces regnum diuiserunt. Et Ptolomeus Lagis filius tenuit Egyptum;
Philippus, qui et Arideus frater Alexandri Macedoniam; Seleucus Nicanor Syriam, et Ba-
byloniam, et omnia regna orientis; Antigonus Asie regnauit, sed non inquid in fortitu-
dine ejus, qui nullus eorum magnitudini Alexandri potuit equari IIIDCLXIX.

32.31-33.19
Egypto regnauit primus Ptolomeus Lagi filius annis XL Appius Claudius Cecus Rome
clarus habetur, qui aquam Claudiam induxit, et uiam Appiam strauit. Ptolomeus Hieroso-
lyma, et Judea in ditionem suam dolo redactis, plurimos captiuorum in Egyptum transtulit.
Judeorum pontifex maximus Onias Iaddi filius clarus habetur. Et tertio decimo Ptolomei
anno Syrie, et Babilon, et superioribus locis regnare incipit Seleucus Nicanor. A quo tem-
pore Machabeorum hebrea hystorya grecorum supputat regnum, a quo et Hedisseni sua
<pb n="33" ed="#g"/>
tempora computant. Seleucus Antiochiam, Seleuciam, Laodiciam, Appiam, Edessam, Bo-
roeam, et Pellam urbes <pb n="52r" facs="vat:§" ed="#a"/> condidit. Anno scilicet ab urbe condita CCCCLXIV. Eo
tempore a Tarentinis bellum ingens Romanis exortum est: qui cum injuriam legatis Roma-
norum fecissent, Pirrum Epiri regem contra Romanos in auxilium poposcerunt. His ita-
que cum totis uiribus Epiri, Thessalie, et Macedonie, elefantis etiam uiginti Italiam uenit, et
ter cum Romanis cruentissime dimicauit. Quinto demum anno, ex quo uenerat, ab Italia
uictus aufugiit, et multo post apud Argos Achaje florentissimam urbem saxo ictus occubuit.
Iudeorum pontifex maximus religiosissimus, ac piissimus Symon Onie clarus habetur. Post
quem Eleazarus frater ejus suscepit templi ministerium: filio ejus Onia paruulo admodum
derelicto. Seleucus in eas urbes, quas extruxerat, Judeos transfert; Judeis ciuium et mu-
nicipalem ordinem cum Grecis equali honore concedens. Eo tempore condite a Romanis
ciuitates Ariminus in Gallia, et Beneuentum in Sampnio. Tunc etiam a Romanis Chrotona
inuaditur. Sallentinis in Apulia bellum indictum est a Romanis, et Brundisini cum ciuitate
capti sunt. Ieronimus. Post Alexandrum Ptolomeus Lagi filius primus regnauit in Egypto uir
prudentissimus, et fortissimus, atque ditissimus, et <pb n="52v" facs="vat:§" ed="#a"/> tante potentie, ut Pirrum regem Epirota-
rum expulsum restitueret in regnum, Cjprum quoque optineret, ac Fenicem: et deuicto De-
metrio filio Antjgnoni Seleuco partem regni sui, que Antigono fuerat ablata, restitueret, Ca-
riam quoque optineret, et multas insulas, urbesque, ac regiones, de quibus non est hujus
temporibus scribere.

33.20-33.26
Orosius:
Anno ab urbe condita CCCCLXXVII, cum clarum urbis Rome nomem esset, census est
habitus. Tunc inuenta sunt ciuium capita ducenta nonaginta duo milia CCCXXXIV eo tem-
pore argentus nummus primum in urbe figuratus est. Tunc etiam Attilius Regulus consul
missus in Africam post uictoriam trium ducum Carthaginensium aput fluuium Bagrada ser-
pentem mire magnitudinis occidit, cujus corium CXX pedum longitudinem habuit, Romamque
delatum aliquandiu cunctis miraculo fuit. IIIDCCVII.

33.27-34.6
Ptolomeus Filadelfus anni XXXVIII Iste quidem secundus rex Egypti Ptolomei supe-
rioris filius Judeos, qui in Egypto erant, liberos esse permisit, et uasa Eleazaro pontifici
in Jerusalem uotiua promittens, diuinas Scripturas ex hebreo in grecam linguam cum omni
studio transferre curauit, quas in Alexandrina bibliotheca habuit, quam sibi ex omni <pb n="53r" facs="vat:§" ed="#a"/> genere
literature composuerat: cujus bibliothece prefuit Demetrius Phalereus. Idem apud Grecos
orator et filosofus Ptolomeus, tanteque potentie fuisse narratur, ut Ptolomeus patrem uin-
ceret. Narrant enim historie, habuisse eum peditum centum millia, equitum uiginti milia,
<pb n="34" ed="#g"/>
elefantos, quos primus adduxit de Ethiopia, CCCC, naues longas, quas nunc liburnas uo-
cant, mille quingentas, alias autem ad cibaria deportanda militum, mille, auri quoque et ar-
genti grande pondus: ita ut de Egypto per singulos annos quatordecim milia octingenta
talenta auri, et frumenti artabas, que mensura tres modios et tertiam modii partem habet;
quinquies et decies centena milia. Sostratus Guidius farum in Alexandriam construxit Aratus
philosophus agnoscitur. IIIDCCXXXIII.

34.7-34.35
Ptolomeus Euergetes frater superioris regis anni XXVII qui inde Euergetes ab Egyptiis
est uocatus, quia capta Syria, et Cilicia, et prope modum uniuersa Asia, inter innumera ar-
genti pondera, ac uasa pretiosa, que cepit, etiam Deos eorum, quos Cambises capta Egypto
in Persas portauerat, retulit. Judeorum pontifex Onias Symonis Justi filius clarus habetur,
cujus item filius Symon non minori gloria <pb n="53v" facs="vat:§" ed="#a"/> fulget. Tunc etiam Quintus Ennius poeta
Tarenti nascitur, qui post Romae deguit contentus unius ancille ministerio. Ieronimus. Pri-
mum Syrie, ut diximus, regnauit Seleucus, cognomento Nicanor; secundus Antiochus, qui
appellatus est Sother, tertius et ipse Antiochus, qui uocabatur Theos, idest Deus. Iste ad-
uersum Ptolomeum Phyladelphum, qui secundus imperat Egyptiis, gessit bella plurima et totis
Babylonis uiribus dimicauit. Volens itaque Ptolomeus post multos annos molestum inire cer-
tamen, filiam suam nomine Beronicen Antiocho uxorem dedit, qui de priore uxore, nomine
Laodoce habebat duos filios, Seleucum, qui cognominatus est Callinicus, et alterum Antiochum:
deduxitque eam usque Pelusium, et infinita auri argentique milia dotis nomine dedit; unde
et Phenophores, idest dotalis est appellatus. Antiochus autem Beronicen, que inter patrem,
ac uirum junxit amicitias consortem regni habere dicens, et Laodocen in concubine locum:
post multum temporis amore superatus, Laodocen cum liberis suis regjam induxit, que me-
tuens ambiguum uiri animum, ne Beronicen reduceret, uirum per ministros ueneno interfecit.
Filium suum Seleucum<pb n="54r" facs="vat:§" ed="#a"/> Gallinicum in loco patris regem constituit. Beronice autem reuersa
est in terram suam. Et mortuo Ptolomeo Philadelfo patre ejus in Egypto, frater illius, et
ipse Ptolomeus cognomento Euergens tertius successit in regnum. Qui cum magno exercitu
ueniens, ingressus est prouinciam Seleucii, cognomento Galljcini qui cum matre Laodocen
regnabat in Syria, et abusus est eis, et optinuit in tantum, ut Syriam caperet, et Ciljciam,
superioresque partes trans Euphratem, et prope modum uniuersam Asiam. Cumque audisset
in Egypto seditionem moueri, diripiens regnum Seleucii, quadraginta milia talentorum argenti
tulit, et uasa pretiosa, simulacraque duo milia quingenta; in quibus erant et illa, que Cam-
bises capta Egypto in Persas portauerat. Denique gens Egyptiorum idolatrie dedita, quia
post multos annos Deos eorum retulerat Euergertineum appellauit. Et Syriam quidem ipse
optinuit. Ciljciam autem amico suo Antjocho gubernandam tradidit: et Antippo alteri duci
prouincias trans Euphratem. IIIDCCL.

34.36-35.14
Ptolomeus Phylopator filius Euergetis annis XVII Antiochus rex Syrie uicto Philopatore
Judeam sibi sociat. Judeorum pontifex maximus Onias filius Symonis insignis habetur: atque
Lace<pb n="54v" facs="vat:§" ed="#a"/>demoniorum rex Darius legatos mittit. Hujus tempore pontificis Iesus filius Sy-
radact Sapientie librum componens, quem uocant Parameton etiam Symeonis in eo fecit
<pb n="35" ed="#g"/>
mentionem Jeronimus. Post fugam et mortem Seleucii Gallicini, duo filii ejus Seleucus
cognomento Ceraunos, et Antiochus, qui appellatus est Magnus prouocati spe uictorie, et in
ultione parentis, exercitu congregato aduersus Ptolomeum Phylopatorem arma corripiunt.
Cumque Seleucus major frater tertio anno imperii occisus esset in Frigia, per dolum Ni-
canoris et Eupatoris exercitus, qui erat in Syria, Antiochus frater ejus magnus uenit de
Babylone in Syriam, que eo tempore tenebatur a Ptolomeo Philopatore filio Euergetis, qui
quartus regnabat in Egypto. Cumque pugnasset aduersus ducem ejus, immo proditione Theo-
doti optinuisset Syriam, que per successionem jam a regibus Egypti tenebatur, in tantam
audaciam contempta luxuria Phylopatoris, et magicis artibus, quibus inseruire dicebatur; ut
ultro Egyptiis bellum conaretur inferre. Ptolomeus cognomento Phylopator, amissa Syria pro-
ditioni Theodoti, congregauit multitudinem plurimam multo majorem, quam prius, properans
cum exercitu magno, et opibus<pb n="55r" facs="vat:§" ed="#a"/> nimiis contra Ptolomeum Phylopatorem. Quo mortuo Antio-
chus mouit exercitum aduersus filium ejusdem Ptolomei, qui tunc IIII annorum erat, et uoca-
batur Ptolomeus Epyphanis.

35.15-36.25
Orosius:
Anno ab Urbe condita DXXXIIII Annibal Penorum imperator, uicesimum annum agens
etatis, Saguntum florentissimum Ispanie ciuitatem amicam tunc populi Romani, ob odium
Romanorum bello impetitam obsidione cunctam et fame excruciatam, octauo demum mense
deleuit. Hic jam dudum Amilcari patri jurauerat, cum adhuc nouem esset annorum, se ut
primum posset aduersus Romanos pugnaturum, et cum eis nunquam pacem acturum. Inde
Pireneos montes transgressus, inter ferocissimas Gallorum gentes, ferro uiam aperuit et nono
die a Pireneo ad Alpes peruenit, ubi montanos Gallos repellere obnitentes superat, atque
inuias rupes igni ferroque rescindit; quinto demum die cum maximo labore ad plana Italie
uenit. Fuisse in exercitu ejus centum milia peditum, equitum uero uiginti milia, elefantos
XXXVII definiunt. Scipio tunc consul magni Scipionis pater, Annibali cum Romanis primus
occurrit, et commisso prelio apud Ticinum, omnis pene romanus exercitus cesus est. Pu-
gnatum deinde, eodem consule, apud flumen Trinium, et Romani superati. <pb n="55v" facs="vat:§" ed="#a"/> Alio quoque bello
apud eundem fluuium uicti sunt. Quarto bello ad flumen Sarnum, in quo oculum amisit.
Quinto bello apud Trasimenum lacum. Sexto apud Cannas Apulie uicum: in quo quadraginta
IIII milia Romanorum interfecta sunt, Varro consul cum L equitibus Venusium fugiit. Anno
ab Urbe condita DXL Annibal in testimonium uictorie sue tres modios annulorum aureorum
Cartaginem misit, quos ex manibus interfectorum equitum Romanorum, senatorumque detraxe-
<pb n="36" ed="#g"/>
rat. Eo tempore bella quinque Roma susceperat, unum in Macedonia contra Philippum poten-
tissimum Macedonie regem, alterum in Hispania contra Asdruualem Annibalis fratrem, tertium
in Sardinia contra Sardos, quartum Annibalis quo Italia premebatur, quintum Sicilie, ubi
Claudius Marcellus Syracusam oppulentissimam urbem Sicilie secunda oppugnatione uix cepit.
Anno ab Urbe condita DXLIII in Campania Capua est a Quinto Fuluio proconsule: principes
Capuanorum ueneno sibi, ante quam subderentur, mortem consciuerunt; senatum omnem Ca-
pue, etiam prohibente senatu Romano, Fuluius suppliciis necauit. In Ispania ab Asdrubale,
Scipionis fratribus interfectis, Roma ab Annibale admodum pressa jam pene ciuibus despe-
ratis Scipio adolescens an<pb n="56r" facs="vat:§" ed="#a"/>nos natus XXIV ultro se optulit ac ultionem patris, et patrui animo
intendens in Hispaniam uenit, et Cartaginem nouam cepit; dehinc cum Asdrubale pugnauit,
et uicit; et Lxxx ciuitates aut deditione, aut bello in potestatem redegit. Uniuersa quippe
Yspania usque in Oceanum in prouinciam redacta, Romam uenit consulque creatus in Afri-
cam transiit et acerrimo prelio Hannonem Penorum ducem interfecit; exercitum omnem
Africe partim cede, partim captiuitate disperdidit. Asdrubal autem frater Annibalis a Car-
taginensibus consultus, ut fratris copiis jungeretur, cum magna secum auxilia Ispanorum, Gal-
lorumque deduceret, ab exercitu Romano, ignorante Annibale, preuentus cum exercitu suo
interfectus est. Annibali capud fratris sui ante castra projectum est. Quo uiso et clade
Penorum cognita, redire in Africam jussus, ut fesse Cartagini et jam pene contrite Africe
subueniret, coactus, flens reliquit Italiam annis, quibus eam optinuit XVII. Commissoque prelio
cum Scipione apud Cartaginem, suis omnibus cesis, inter tumultus Annibal elapsus uix euasit
in Bithiniam fugiens, ibique postea cum a Romanis reposceretur, ueneno sese necauit.
Scipio denique jam tunc cognomento Africanus <pb n="56v" facs="vat:§" ed="#a"/> post famosissimam Annibalis uictoriam trium-
phans, urbem ingressus est, quem Terentius, qui postea comicus fuit, ex nobilibus Cartaginen-
sium captiuis pilleatus quod insigne indulte sibi libertatis fuit, triumphantem post currum se-
cutus est IIIDCCLXXIV.

36.26-36.27
Ptolomeus Epyphanes regnauit annis XXIV. Secundus liber Machabeorum apud Judeos
hujus temporis gesta continet.

36.28-37.5
Ieronimus.
Pugnantibus autem contra se Antiocho Magno et ducibus Ptolomei, posita in medio Ju-
dea, in contraria studia scindebantur, aliis Antiocho, aliis Ptolomeo fauentibus. Denique et
Onias Sacerdos, assumptis Judeorum plurimis, fugiit in Egiptum, et a Ptolomeo honorifice
susceptus est. Accepit eam regionem, que Eliopoleos uocabatur, et concedente rege templum
<pb n="37" ed="#g"/>
extruxit in Egypto simile templo Judeorum, et quod permansit usque ad tempus Vespasiani an-
nis CCL. Ipsa autem urbs ad solum usque desolata est. Antiochus uero Judeam tenuit. Sub
occasione igitur Onie pontificis infinita examina Judeorum Egyptum confugerunt. Eo tem-
pore Cirene eorum multitudine repleta est. Tunc Vulcani Insula, que antea non fuerat,
repente mari edita cum miraculo omnium ad nunc usque manet. IIIDCCCIX.

37.6-37.19
Ptolomeus Phylometor annis xxxv Aristobolus <pb n="57r" facs="vat:§" ed="#a"/> natione Judeus peripateticus philosophus
agnoscitur, qui ad Phylometorem Ptolomeum explanationum in Moysen commentarios scri-
psit. Antiochus Epyhanes, qui post Seleucum cognomento Phylopatorem annis XI regnauit
in Syria, Judeorum legem impugnans, omniaque sordibus ydolorum compleus in templo
Jouis Olimpii simulacrum ponit. Sed et in Samaria super uerticem montis Garizi, Jouis
peregrini delubrum hedificauit, ipsis Samaritanis, ut id faceret, precantibus. Verum Ma-
thathyas sacerdos leges patrias uindicauit, aduersus Antiochi duces arma corripiens. Quo
mortuo ducatum Judeorum suscepit filius ejus Judas Machabeus anno CXLVI, regni Greco-
rum, Olimpiade CLV. Qui mox Antiochi duces de Judea expellens, et templum ab idolo-
rum imaginibus emundans, patrias leges post triennium suis ciuibus reddidit. Unde post
secessum Onie sacerdotis in Egyptum, de quo supra diximus, et mortem Alchimi qui effu-
gato Onia pontificatum indignus inuadere temptabat, omnium fauore Judeorum, Machabeo
sacerdotum decernitur, quod post mortem ejus Jonathas frater illius sortitus XVIII annos
summa ministrauit industria.

37.20-37.34
Ieronimus:
Rex autem Syrie impudens facie, et intelligens propositiones fuit Antiochus <pb n="57v" facs="vat:§" ed="#a"/> Epiphanes
filius Seleucii, qui et Philopator appellatus est. Hic cum obses fuisset Rome, et nesciente
senatu per dolum cepisset imperium, contra Ptolomeum Phylometorem dimicauit, et contra
Egyptios et contra eos, qui res nouas in Perside moiiebantur, ad extremum contra Judeos
dimicans, capta Judea, ingressus est Hierusolymam et in templo Dei simulacrum Jouis Olimpi
statuit. Et ad filios Isrhael erexit magnificentiam suam, ita ut de sanctis plurimos ydolatrie
subiiceret et conculcaret pedibus suis, atque ita factum est ut Meridiem et Orientem, idest
Egyptum, et Persidam suo retineret imperio: et erectus est contra Deum, et sanctos illius
persecutus, tulerit juge sacrificium, quod mane offerebatur et uespere. Legitur in Machabeo-
rum libris et Iosepi hystoria, quod centesimo et quadragesimo anno a Seleuco, qui primus
regnauit in Asia post Alexandrum, ingressus Antiochus Hierusolymam, uniuersa uastauit: re-
uersusque anno tertio in templo posuit statuam Jouis et usque ad Judam Machabeum, idest
usque ad centesimum quadragesimum octauum annum per annos uastationis Hierusalem VI
contaminationis autem templi III, post quos templum purgatum est.

37.35-38.6
Orosius:
Anno ab Urbe <pb n="58r" facs="vat:§" ed="#a"/>condita DCVI Cartago deleta est a Publio Scipione anno DCC postquam
condita est; multitudo omnis captiuorum uenundata est: fuisse enim uirorum uiginti milia,
<pb n="38" ed="#g"/>
mulierum autem uiginti milia ferunt. Ipsa uero ciuitas XVII diebus continuis arsit. Ipso
quoque anno Corinthum urbem toto tunc orbe longe omnium opulentissimam Mummius consul
ferro flammisque diripuit. Tunc Rome quidem celeberrimi tres simul triumphi fuerunt;
Africani ex Africa ante cujus currum ductus est Asdruual; Metelli ex Macedonia, cujus cur-
rum precessit Audariscus, qui et Pseudo-Philippus; Mummi ex Corintho, ante quem signa
enea et tabule picte et alia urbis insigna sunt prelata.

38.7-38.9
Quo tempore potentissimus rex Sicilie Jero Romam uenit ad ludos, et ducenta milia mo-
diorum tritici populo dono dedit. Tunc etiam apud Brundisium Pacuuius claruit tragaedia-
rum scriptor. IIIDCCCXXXVIII.

38.10-38.16
Ptolomeus Euergenes annis XXIX Jonathas dux Judeorum, et pontifex cum Romanis et
Spartiatis amicitias facit: quo a Triphone interfecto, in sacerdotium frater ejus Symon as-
sumitur <pb n="58v" facs="vat:§" ed="#a"/> anno regni Euergetis septimo, quod octo annis strenuissime gerens filio Johanni
reliquid. Hic aduersus Hyrcanos bellum gerens, Hyrcani nomen accepit et a Romanis jus
amicitie postulans, decreto senatus inter amicos appellatus est. Samariam, que nostro tem-
pore Sebaste uocatur, obsidione captam solo coequauit; quam postea Herodes instaurans
Sebasten in honore augusti appellari uoluit.

38.17-38.21
Orosius:
Anno ab Urbe condita DCXXVII Cartago in Africa a Romanis restitui jussa XXII de-
mum anno, quo fuerat euersa, deductis ciuium Romanorum familiis, qui eam incolerent.

38.22-38.20
Anno ab Urbe condita DCXXXIII Martius Portius Cato, et Quintus Martius consules
Narbonam in potestatem Reipublice redigerunt.

Anno ab Urbe condita DCXXXV Publio Scipione Nasica et Lucio Calpurnio Bestia con-
sulibus Jugurte Numidarum regi bellum, consensu populi Romani, senatus indixit. IIIDCCCLV.

38.30-38.32
Ptolomeus Physicon, qui et Sother annis XVII. Cicero Arpini nascitur matre Heluia pa-
tre equestris ordinis ex Regio Vulscorum genere. Hyrcano in pontificatu, quod ipse xxvr
annis tenuit Aristobolus succedit annum unum: qui rex pariter, et pontifex primus apud
Judeos diadematis sumpsit insigne post CCCCLXXXIV annos captiuitatis Babylonie. Post
quem regnauit Janneus, co<pb n="59r" facs="vat:§" ed="#a"/>gnomento Alexander annis XXVII qui Pontificatum quoque admi-
nistrans, crudelissime ciuibus prefuit. IIIDCCCLXV.

39.1-39.3
Ptolomeus, qui et Alexander, annis x Syrio in Romam ditionem cessit, capto Philippo
et Gabino; expulsus de regno Ptolomeus Fisicon per matrem Cleopatram, in Cyprum se
cedit. IIIDCCCLXX.
<pb n="39" ed="#g"/>
Ptolomeus, qui a matre fuerat ejectus, annis xm regressus de fuga regnum optinuit,
quia Alexandrum, qui ante eum fuerat, ob interfectionem matris ciues pepulerant. Silla
Athenienses uastat.

39.4-39.8
Orosius:
Anno ab Urbe condita DCLXI primum Rome bellum ciuile exortum est, nondum finito
sociali bello. Eodem anno Mithridati cum bellum exortum est, quod per triginta annos tra-
ctum est, consulatu Ciceronis, et Antonii. His quoque temporibus plura Pompejus homo
romanorum moderatissimum per orbem faciebat insignia. IIIDCCCCIII.

39.9-39.18
Ptolomeus Dionisius annis xxx. Huius ab anno quinto Alexandra uxor Alexandri pon-
tificis post mortem ejus regnauit Judeis annis nouem. Ex quo tempore Judeos rerum con-
fusio et uarie clades oppresserunt. Post cujus mortem Aristobolus et Hircanus filius ejus
contra se de imperio dimicantes <pb n="59v" facs="vat:§" ed="#a"/> occasionem prebuere Romanis, ut Judeam inuaderent.
Pompejus itaque Hierusolimam ueniens, capta urbe et templo reserato, usque ad Sancta-
Sanctorum accedit, Aristobolum secum uinctum adducit, pontificatum confirmat Hyrcano.
Deinde Antipatrum Herodis Ascalonite fiiium procuratorem Palestine facit: mansitque in
Pontificatu Hyrcanus annis XXXIV. Pompeius captis Hierusolimis Judeos tributarios facit.
Uirgilius Maro in pago, qui Andes dicitur, haud procul a Mantua nascitur, Pompejo, et
Crasso consulibus, deinde Cremone studiis eruditur.

39.19-40.2
Orosius:
Anno ab Urbe condita DCLXXXVIIII Marco Tullio Cicerone, et Gajo Antonio consuli-
bus Mitridates rex Ponti, postquam cum Romanis per xx annis bellum gesserat, plurimis a
Pompejo bellis attritus ad hoc coactus est, ut apud Bosphorum uxores ac filias et se ipsum
ueneno necaret anno uite sue LXXII regni autem anno LX. Deinde uero Pompejus Syriam
agressus Tyrios primum Arabasque perdomuit; hinc ad Judeos, quibus Aristobolus, expulso
fratre Hyrcano, primus ex sacerdote rex preerat ad Hierusolymam urbem ueniens a patribus
est in urbe susceptus: sed a plebe muro templi, quod non solum natura, uerum ingenti fossa
munitum erat, repulsus, expugnationem ejus in<pb n="60r" facs="vat:§" ed="#a"/>tendit, et tribus mensibus sine requie expugna-
tum tandem uix cepit. Judeorum ibi XIII milia cesa narrantur, ceteram multitudinem in
fidem accepit. Et cum aliquantos principes Judeorum securi percussisset, Hyrcanum sacer-
dotio restituit: Aristobolum captiuum Romam duxit. Hoc bellum Orientis cum XXII regibus.
sese gessisse ipse Pompejus pro concione narrauit. Interea conjuratio Catiline aduersus pa-
triam per eosdem dies in urbe habita, ac prodita, in Etruria uero extincta est, occiso ibi
Catilina: Rome conscii conjurationis occisi sunt. Eo tempore Metellus de Creta triumpha-
uit. Pompejus de bello Piratico, et Mitridatico. Nulla huic unquam pompa similis fuit:
<pb n="40" ed="#g"/>
ducti sunt ante currum ejus filii Mitridatis regis, et Aristobolum rex Judeorum: prelata est
ingens pecunia: aurum quoque et argentum infinitum.

40.3-40.11
Anno ab Urbe condita DCXCIII Gajo Julio Cesari, qui postea solus imperauit, IIII sunt
prouincie cum legionibus XII consuli in quinquennium date: Gallia Transalpina et Cisalpina
et Illiricus, nec non et Gallia Comata, cujus hystoriam Suetonius Tranquillus plenissime ex-
plicauit. Orosius quoque hystoriarum egregius scriptor sagacissimo ordine composuit <pb n="60v" facs="vat:§" ed="#a"/> qua-
liter Cesar multis, et grauissimis preliis Germanos, et Gallos cepit, Britannus quoque, quibus
ante eum nec nomen quidem Romanorum cognitum fuerat obsidibus acceptis, stipendiarios
fecit, et qualiter postea apud Duracium cum Pompeo dimicauit, a quo uictus Cesar in Thes-
salia iterum grauissimo et cruentissimo bello cum eo dimicauit, in quo Pompejus uictus in
Alexandriam fugiit.

40.12-40.37
Anno ab Urbe condita DCXCVII Crassus consul effectus est, homo inexplicabilis cupi-
ditatis, qui propter pecunie auaritiam, quam undecumque poterat maxime a suis exigebat,
apud Charras in Parthia insidiis circumuentus est, et occisus. Iste quoque audita Hieruso-
lymis templi opulentia, quam Pompejus olim intactam reliquerat, Hierusolymam adiit, templum
peruadit opibus spoliat; illum uidelicet templum, quod Zorobabel filius Satathiel de tribu
Juda, postquam de captiuitate Babilonis reuersus est, hedificauit. Porro Zorobabel genuit
Abiudh, Abiuth genuit Eliachim, Eliachim genuit Azor, et sic deorsum perducit Matheus
flexibiles easdem generationes, usque quo ueniat ad Jacob et Joseph sancte et beate Uirginis
Marie uirum, que de Spiritu Sancto concepit, ac genuit Dominum in corpore uenientem. In
quarum generationum ordine post Zorobabel usque <pb n="61r" facs="vat:§" ed="#a"/> ad Dominice Incarnationis aduentum
nullum tam preclarum tamque eminentem legimus, sicut Mathathiam, et filios ejus: sed po-
pulus sub cura, et ordine sacerdotum fuit. Ipse autem Mathathias et regali, et sacerdotali
genere ueniebat, qui multas tribulationes et contumelias pro lege Dei substinuit et multas
pugnas et certamina habuit ipse, ac filii ejus pro legitimis uel sanctis Domini mandatis et
institutionibus diuinis; et iterum filii ex ipsis sacerdotes post parentes suos pro timore Dei et
legitimis ejus principes populi effecti, et summi sacerdotis honore perfuncti sunt: nullus ta-
men eorum regiam optinuit dignitatem usque ad aduentum ueri regis et Saluatoris nostri
Iesu Christi, de quo prophete omnes dudum jam prophetauerant. Erodes autem rex ipsius
ex alienigenis originem ducens indigne et dolose sibi regnum usurpauit. Hec itaque ideo di-
ximus, quia omni rei tempus, et tempora sub celo. Tempus circumcisionis patrum sub Abra-
ham, tempus legis ordinationis sub Moysen, tempus pugne sub Iesu Naue, tempus Judicum
usque ad Samuhelem hominem Dei, tempus regum a Dauid usque ad captiuitatem Babylonis;
completo tempore regali regem certissimum amplius Judei non habuerunt, sed sub sacerdo-
tum cura, ut dictum est, <pb n="61v" facs="vat:§" ed="#a"/> consilio, et ordinatione uixerunt, usque dum celestis rex unigenitus
Dei Deus aduenit, qui nouam regenerationem, et potentiam uerbo, et exemplo docuit, et osten-
dit, quod est nouitatis uite tempus, et patientie. IIIDCCCCV.

40.38-41.27
Cleopatra soror Ptolomei annis II. Orto siquidam bello ciuili inter Cesarem, et Pom-
pejum, postguam nouem annis Cesar omnem Galliam domuit atque Britanniam, Pompejus a
Cesare in Tessalia uictus Alexandriam petiit, ibique ab ipso, a quo sperabat auxilia, Ptolo-
meo percussus interiit. Mox Cesar Alexandriam uenit. Ipse quoque Ptolomeus insidias ei
<pb n="41" ed="#g"/>
parare uoluit, unde bello ei illato uictus in illo periit. Sed ne Cesar de his triumpharet,
Cato sese apud Uticam occidit. Juba rex pretio dato, percussori jugulum prebuit. Petrejus
eodem se gladio perfodit. Scipio ipse semet jugulauit. Similiter et Tatius Torquatus. Ma-
gni Pompei nepotes, filiamque Pompejam, et cum his Faustum, et Sillam, et Afranium, et
Petrejum Cesar jussit occidi: Cesar Alexandria potitus, regnum Cleopatre dedit, cum qua
stupri consuetudinem habuerat. Cujus tertio anno regni ipse primus Romanorum singulare
optinuit imperium, a quo Cesares Romanorum principes sunt appellati: Inde IIII triumphis
<pb n="62r" facs="vat:§" ed="#a"/>
urbem ingressus, cum quo et Cleopatra regio comitatu est urbem ingressa. Ibique Cesar
disposito Reipublice statu, continuo in Ispanias contra Pompejos filios Pompei profectus, XVII
die qua egressus ab urbe fuerat, Saguntum peruenit: statimque aduersus Pompejos duos, et
Labienum, atque Attium Varum multa bella, et uaria forte gessit: ultimum bellum apud
Mundam flumen gestum est, ubi tantis uiribus dimicatum, tantaque cedes acta, ut Cesar quo-
que ueteranis etiam suis cedere non erubescentibus preuenire mortem cogitaret, cum subito
in fugam Pompejorum cessit exercitus. Titus Labienus, et Actius Varus in acie cesi sunt,
Gneus Pompejus cum centesimo equite aufugiit; frater ejus Sextus Pompejus uictus, fu-
giensque interfectus est. Munda ciuitas cum immensa hominum cede Cesare oppugnante uix
capta est. Quattuor annis ex quo ab urbe bellum gesturus aufugerat, hoc bellum ciuile
indesinenter toto orbe intonuit. Cesar igitur bellis ciuilibus per IIII annos toto orbe compo-
sitis Romam reddiit, et insolentius agere cepit: honores enim, qui ante a populo dabantur,
ipse ex sua uoluntate prestabat, et nec ad se uenienti assurgebat, <pb n="62v" facs="vat:§" ed="#a"/> aliaque non regia, sed
prope tyrannica faciebat. Tunc itaque in eum conjuratum est a sexaginta, uel amplius sena-
toribus equitibusque romanis; et cum die quadam inter ceteros senatus ad Curiam uenisset,
uiginti tribus plagis occisus est. Uir, quo nullus unquam in bello magis enituit. Ejus siqui-
dem ducatu undecies centum nonaginta duo milia hostium cesa sunt. Nam quantum bellis
ciuilibus fuderit noluit annotare. Collatis signis quinquagies dimicauit. Nullus eo quippe
celerius scripsit, nemo uelocius legit. Quaternas epistolas simul dictabat: tante fuit bonitatis,
ut quos armis uicerat, clementia magis uicerit.

41.28-41.36
Item Orosius:
Cesar Romam post ingentem uictoriam rediit. Ubi dum Reipublice statum contra exempla
majorum instaurat, auctoribus Bruto, et Cassio, conscio etiam plurimo senatu, in curia uiginti
tribus uulneribus confossus interiit. In qua conjuratione fuisse amplius quam LX conscios fe-
runt: duo Brucii et Gajus, et Cassius aliique socii strictis pugionibus in Capitolium secesse-
runt. Diu quippe deliberatum est, utrum Capitolium cum auctoribus cedis oporteret incendi.
Corpus igitur ejus raptum, et populus dolore stimulatus in foro fragmentis tribunalium, ac
subselliorum cremauit. Uictor <pb n="63r" facs="vat:§" ed="#a"/> ciuilis belli a ciuibus Cesar propter clementiam occiditur.
Ac propter hoc certum erat, quia Cesar indigne peremptus plures postea habuit ultores.

42.1-42.37
<pb n="42" ed="#g"/>
Anno ab Urbe condita DCCX interfecto Julio Cesare, Octauianus adolescens natus an-
nos XVII patre Octauio Senatore genitus, maternum genus ab Enea per Juliam familiam sor-
titus, Cesaris nepos, quem ille testamenti heredem reliquerat, idemque, qui postea Augustus
est dictus, et rerum potitus Romam uenit, et Consul indolem suam bellis ciuilibus uouit, ut
occisi sanguinem auunculi uindicaret. Nam bella quinque ciuilia gessit. Mutinense aduer-
sus Marcum Antonium. Philippense aduersus Brutumet Cassium. Perusinam aduersus Lu-
cium Antonium. Siculum aduersus Sextum Pompejum Gnei Pompei filium. Actiaticum ad-
uersus Marcum Antonium. Antonium namque, qui Asiam et Orientem tenebat, repudiata
sorore Cesari Octauiani, Cleopatram duxit uxorem, per quam cupiebat in urbe regnare: hic
itaque, Cleopatra cogente, ingens bellum ciuile commouit: qui uictus a Cesare nauali pugna
famosissima apud Actium (qui locus in Cypro est), fugit in Egyptum; et desperatis omnibus,
cum omnes ad Cesarem Octauianum transirent, ipse se interemit. Cleopatra <pb n="63v" facs="vat:§" ed="#a"/> exornata, di-
uersis ornamentis ad Cesarem uenit, sperans illum, quemadmodum ceteros sua specie illicere.
Sed illa se intra pudicitiam coarctans, ad ejus concupiscentiam minime inflexit, eam mox cu-
stodiri mandauit. Que custodia elapsa in pretioso sepulchro juxta Antonium se collocans,
sibi aspidem admisit, et ueneno extincta est. Egyptus per Ottauianum imperio Romano ad-
juncta est. Octauianus itaque ciuilibus bellis toto orbe confectis, Romam rediit duodecimo
anno, quo consul fuerat; atque ex eo rempublicam per quadraginta et IIII annos solus opti-
nuit. A quo tempore quidam primum annum Augusti monarchie supputant. Denique cum
de Oriente cum maximis opibus, et pecuniarum abundantia uictor reuersus est, urbemque
triplici triumpho ingressus, tunc primum Augustus, eo quod rempublicam auxerit, consaluta-
tus est: atque ex tunc summam potestatem quam Greci monarchiam uocant adeptus est. Nullo
quippe unquam tempore ante Cesarem romana res tam effloruit: nam exceptis ciuilibus bellis,
in quibus inuictus fuit, Romano adjecit imperio Egyptum, Syriam, atque Lybiam, Musulanos
quoque, et Getulos, Hyspaniam, Aquitaniam, Retiam, Dalmatiam, sepe ante uictam, sed nunc
pe<pb n="64r" facs="vat:§" ed="#a"/>nitus subactam, Guandalicos, et Talassos, omnesque Ponti maritimas ciuitates, Bosphorum
quoque, et Ponti Cappadociam, Rodum, Siciliamque, Armeniam, et Parthiam, atque Galatiam,
Scithi, et Indi, quibus ante Romanorum nomen incognitum fuerat, munera, et legatos ad
eum miserunt, refuderuntque in Cesarem Alexandri Magni gloriam. Norici, Illirici, Pannonii,
Moesii, Thraces, Daci, Sarmate, plurimique, et maximi Germanie populi ultra Renum, Danu-
biumque superati ab eo, uel pressi sunt. Susipetes, Theteros, Chattos, Marcomannos, Cheru-
scos. Seueuos et Sigambros aspero bello perdomuit. Toto igitur orbe Urbi subacto, Cesar
Augustus ouans urbem ingressus omnia superiora populi Romani debita donanda, licterarum
etiam monimentis abolitis censuit. Domini appellationem ut homo declinauit. In ipsis diebus
fons olei largissimus de taberna meritoria per totam diem fluxit. Hora quoque circiter tertia
repente liquido, ac puro serenoque die circulus ad speciem celestis arcus orbem solis adiit.

<pb n="43" ed="#g"/>

43.1-43.16
Beda:
Octauianus Cesar Augustus regnauit annis LVI et mensibus sex, a quo Augusti appel-
lati reges Romanorum. Quorum xv uiuente Cleopatra, XLI postea uixit annos. Undecimo
Augusti anno <pb n="64v" facs="vat:§" ed="#a"/> deficiente Judea pontificum principatu, Herodes nil ad eum pertinens, utpote
Antipatri Ascalonite, et matris Cipridis Arabice filius a Romanis Judeorum suscepit princi-
patum, quem tenuit annos XXVI qui ne ignobiles forte, et a Judeorum semine argueretur
extraneus, combussit libros omnes, quibus nobilitas gentis Judee in templo seruabatur ascri-
pta: ut deficientibus probamentis, et ipse ad hanc pertinere putaretur. Insuper etiam ut
suam sobolem regio illorum generi commisceret, projecta Doside femina hierosolymitana,
quam priuatus acceperat uxorem, et nato ex ea filio Antipatro, sociat sibi Mariamnem filiam
Alexandri, neptem Aristoboli fratris Hyrcani, qui ante eum rex et summus sacerdos erat
Judeorum. Hec quinque ei filios genuit, quorum duos Alexandrum et Aristobolum ipse ne-
cauit in Samaria. Nec mora, post etiam matrem illorum, qua nil carius nouerat, simili sce-
lere peremit. E quibus Aristobolus Herodem ex Veronice susceperat filium, quem in acti-
bus Apostolorum ab angelo percussum legimus. Hactenus qui uocabantur Lagide in Egypto
regnauerunt annos ducentos nonaginta quinque.

43.17-43.17
SEXTA ETAS.

43.18-44.9
Sexta Etas ab aduentu Domini inchoatur, cum Dei uerbum caro factum est, transactis
ab exordio <pb n="65r" facs="vat:§" ed="#a"/> mundi juxta Hebreos, annis IIIDCCCCLII, secundum septuaginta uero interpretes
anni VDVIII. Juxta Eusebium annis VCXCIX. Anno Cesaris augusti XLII. A morte uero
Cleopatre, et Antonii, quando et Egyptus in prouinciam uersa est, anno XXVII Olimpiadis
quidem CXCIII. Ab urbe autem condita anno DCCLII idest anno eo, quo, compressis per
orbem terre gentium motibus, firmissimam uerissimamque pacem ordinatione Dei Cesar com-
posuit, nasci dignatus est in terris Ihesus Christus filius Dei, suoque sextam mundi etatem
consecrauit aduentu. In cujus ortu audientibus hominibus exultantes Angeli cecinerunt:
Gloria in excelsis Deo, et in terra pax hominibus bone uoluntatis. Eodem quoque anno tunc
primum idem Cesar census singularum ubique prouinciarum et censeri omnes homines iussit.
<pb n="44" ed="#g"/>
Tunc igitur natus est Christus romano censui statim ascriptus, ut natus est. Anno imperii
augusti XLVII Herodes morbo intercutaneis eque et scatentibus toto corpore uulneribus,
miserabiliter et digne moritur; pro quo substitutus ab Augusto filius ejus Archelaus regnauit
annis nouem, idest usque ad ipsius Augusti finem. Tunc enim non ferentibus ultra, sed ac-
cusantibus apud Augustum ferocitatem ejus Judeis, in Biennam Gallie urbem <pb n="65v" facs="vat:§" ed="#a"/> relegatur et
ad comminuendam Judaici regni potentiam, insolentiamque domandam, quattuor fratres ejus
pro eo sunt Tetrarche creati, Herodes Antipater Lisias et Philippus. Quorum Philippus et
Herodes, qui Antipas prius nuncupabatur, etiam uiuente Archelao, Tetrarche fuerant or-
dinati.

44.10-44.38
Cesar autem tanto amore etiam apud Barbaros fuit, ut reges nonnulli in honorem ejus
conderent ciuitates, quas Cesareas uocarent: sicuti in Mauritania a rege Juva et in Palestina,
que nunc urbes clarissime sunt. Et multi reges ex regnis suis uenerunt, ut ei obsequerentur.
Hic denique turbas, bella, simulatione execratus est: et nisi justis de causis numquam genti
cuiquam bellum induxit. Dicebat enim: imperatori bono quicquam minus quam temeritatem
congruere; satisque celeriter fieri, quicquid commode geritur. Diligebat preterea Virgilium,
Flaccumque poetas. Erga cives clementissime uersabatur. In amicis liberalissimus extitit,
quorum precipui ob taciturnitatem et modestiam erant Agrippe. Rarus quidem ad perci-
piendas inimicitias, ad retinendas amicitias constantissimus, liberalibus studiis, presertim elo-
quientie in tantum incumbens, ut nullus <pb n="66r" facs="vat:§" ed="#a"/> pene laberetur dies, quo non legeret, scriberet, uel
declamaret. Auxit, ornauitque Romam edificiis multis, isto glorians dicto: Urbem lateritiam
reperi, marmoream relinquo. Fuit mitis, gratus, ciuilis animi, sed lepidi, toto corpore pul-
cher sed oculis magis, quam acies clarissimorum syderum modo, et tamquam solis radiorum
uibrabat: nec tamen tantus uir uitiis caruit; fuit enim paululum impaciens leuiter iracun-
dus, occulte inuidens, palam factiosus. Porro dominandi supra quam estimari potest cupi-
dissimus, studiosus alee lusor. Cumque esset cibi, ac uini multum aliquotiens alacer sompni
abstinens, seruiebat tamen libidini usque ad probrum uulgaris fame. Cumque esset luxurie
seruiens, erat tamen ejusdem uitii seuerissimus ultor. Anno LXX[X]VII uite sue ingressus No-
lam morbo interiit, cunctis uulgo clamantibus: Utinam aut non mesceretur aut non moreretur.
Neque enim facile ullus eo, aut in bellis felicior fuit, aut in pace moderacior. Quadraginta
quattuor annis, quibus solus gessit imperium, ciuilissime uixit. In cunctis liberalissimus, in
amicos fidelissimus, quos tantis euexit honoribus, ut suo pene equaret fastigio, sub hoc polle-
bant sapientes insignes, Uirgilius, Salustius, Libius, Ortensius, Oratius, Athe<pb n="66v" facs="vat:§" ed="#a"/>nodorus, Thar-
seus, et Sicius Alexandrinus. Imperauit autem Cesar Augustus annis LVI duodecim cum An-
tonio, quadraginta IIII solus. Qui certe numquam Reipublice ad se potentiam traxisset, aut
tamdiu ea potiretur, nisi magnis nature et studiorum bonis abundasset Rempublicam beatis-
simam Tyberio successori reliquid, qui priuignus ei, mox gener, postremo adoptione filius
fuerat; satisque prudens in armis, satisque; fortunatus ante sumptum imperium sub Augusto fuit,
ut non immerito Reipublice dominatus ei committeretur IIIDCCCCLXVII.

<pb n="45" ed="#g"/>

45.1-45.8
Orosius:
Anno ab Urbe condita DCCLXVII Tyberius Caesar privignus Augusti, idest Libie uxoris
sue filius imperium adeptus est, mansitque in eo annis XXIII. Huic inerat scientia lictera-
rum multa, eloquia clara. Hic per semetipsum bella nulla gessit, sed per legatos quidem
aliqua grauia: nisi quod aliquantis in locis precogniti ab eo cito gentium rumores comprime-
bantur. Ipse autem plurima imperii sui parte cum magna, et graui modestia reipublice
prefuit, adeo ut quibusdam presidibus augenda prouinciis tributa suadentibus scripserit: boni
pastori esse tondere pecus, non decoriare.

45.9-45.15
Beda:
Hic quosdam reges ad se per blandi<pb n="67r" facs="vat:§" ed="#a"/>tiam euocatus nunquam remisit. In quibus Arche-
laum Cappadocem, cujus etiam regnum in prouincie formam redegit et maximam ciuitatem
appellari nomine suo jussit, que Cesarea dicitur, cum Mazacha antea diceretur. Hujus
anno XII Pylatus Judee procurator ab eodem dirigitur. Herodes Tetrarcha, qui Judeorum
principatum tenet annis XXIV in honorem Tyberii, et matris ejus Libie, Tyberiadem con-
didit et Libiadem. IIIDCCCCLXXXII.

45.16-45.23
Anno imperii Tyberii xv. Dominus noster Jesus Christus post baptismum quod pre-
dicauit Joannes, mundo regnum celorum predicando cepit annunciare, peractis a principio
mundi secundum Hebreos annis, ut Eusebius in Chronicis suis signat, quattuor milibus an-
notando quod XVI. Tyberii anno principium fuerit LXXI Jobelei secundum Hebreos. Quare
autem nostra supputatio unde xx minus ponendos estimauerit annos, qui superiora libelli
huius legerit, facile inueniet. Juxta uero Chronicam eandem, quam ipse Eusebius de utra-
que edictione, ut sibi uidebatur, composuit sunt anni quinque milia ducenti XXVIII.
IIIDCCCCLXXXVI.

45.24-45.30
Anno octauo decimo imperii Tyberii Cesaris Dominus noster Jesus Christus Cruci
assisus, mundum sua passione redemit, et predicaturi per Judee regiones Apostoli, Jacobum<pb n="67v" facs="vat:§" ed="#a"/>
fratrem domini Hierusolymis ordinant episcopum, ordinant et septem diacones. Et lapidato
Stephano ecclesia per regiones Judee, et Samarie dispergitur. Agrippa cognomento Hero-
des filius Aristoboli, filii Herodis, accusator Herodis Tetrarche Romam profectus, a Tyberio
in uincula conjicitur: ubi plurimos sibi asciuit ad amicitiam et maxime Germanici filium
Gajum. Hactenus Beda.

45.31-46.22
Orosius:
Anno septimo decimo imperii Tyberii, cum dominus noster Jesus Christus uoluntarie
<pb n="46" ed="#g"/>
se quidem tradidit passioni, sed impie a Judeis apprehensus et patibulo affixus est maximo
terremotu per orbem facto, saxa in montibus scissa, magnarumque urbium plurime partes plus
solita concussione ceciderunt. Ad horam quoque diei sextam sol in totum obscuratus est,
tetraque nox obducta terris est: usque adeo autem neque lunam lumini solis, neque nubes
obstitisse manifestum est, ut XIV eadem die luna tota celi regione interjecta, longissime a con-
spectu solis aufuisse referatur. Ac postquam passus est Dominus Christus a mortuis resur-
rexit, et discipulos suos ad predicandum misit, Pilatus preses Palestine prouincie ad Tybe-
rium imperatorem retulit de passione Christi et resurrectione, consequentibusque uirtutibus,
que per se ipsum facte fuerant, uel per discipulos suos fiebant in no<pb n="68r" facs="vat:§" ed="#a"/>mine ejus, et de eo quod
certatim crescente plurimorum fide deus crederetur. Tyberius cum suffragio magni fauoris
retulit ad senatum ut Christus Deus haberetur. Senatus indignatione motus, cur non sibi prius
secundum morem delatum esset, ut de suscipiendo cultu prius ipse decerneret, consecratio-
nem Christi recusauit, edictoque constituit, exterminandos esse urbe Christianos; precipue
cum et Seianus prefectus Tyberii suscipiende religioni obstinatissime contradiceret. Ty-
berius tamen edicto accusatoribus Christianorum mortem cominatus est. Sicque paulatim
immutata est illa Tyberii Cesaris laudatissima modestia in penam contradictoris senatus atque
ex mansuetissimo principe, seuissima bestia exarsit. Nam plurimos senatorum proscripsit, et
ad mortem coegit, horum uix duos incolumes reliquid ceteros diuersis causis necauit. Vi-
ginti sibi patricios uiros consilii causa elegerat; Seianum prefectum suum contradictorem, et
filios suos, ac nepotes interfecit. Sicque factum est, ut qui spreuerant Christo rege saluari,
rege Cesare punirentur. Judeorum plerosque exilio relegauit. Eius imperii anno XXIII in
Campania mortuus est; anno dominice incarnationis XXXVIII.

46.23-46.35
Gajus cognomento Callicula filius Drusi priuigni Augusti et ipsius Tyberii nepos scele-
ratissimus, imperii summam adeptus est. Hic ingressus uiam suam nil umquam strenue ges-
sit. Stupra sororibus intulit: ex una etiam natam filiam cognouit. Cum apud cunctos in-
genti auaritia, libidine, et crudelitate seuiret, interfectus est in palatio, anno etatis sue tri-
cesimo nono, imperii autem anno tertio mense X, die nono. Hic que Erodem Agrippam
amicum suum uinculis liberatum, regem Judee facit, qui manet in regno annis VII idest
usque ad annum quartum Claudii. Quo ab angelo percusso, successit in regnum filius ejus
Agrippa et usque ad exterminium Judeorum annis XXVI perseuerat. Herodes Tetrarcha,
et ipse Gaji amicitiam petens, cogente Herodiade Romam uenit: sed accusatus ab Agrippa,
etiam Tetrarchiam perdidit, fugiensque in Ispaniam cum Herodiade, merore periit. Pilatus
autem, qui sententiam dampnationis in Christum dixerat, tantis irrogante Gajo angoribus
coarctatus est, ut sua se manu perimeret: Matheus in Judea predicans, eo tempore Euan-
gelium scripsit.

47.1-47.26
<pb n="47" ed="#g"/>
Orosius:
Anno urbis condite DCCXCI tertius ab Augusto Gajus Callicula regnare cepit mansit-
que in eo annis non ple<pb n="69r" facs="vat:§" ed="#a"/>nis IIII, homo omnium ante se flagitiosissimus, et qui uere dignus
Romanis blasfemantibus, et Judeis persecutoribus punitor adhibitus uideretur. Hic, ut bre-
uiter magnitudinem crudelitatis exprimam, exclamasse fertur: utinam populus Romanus unam
cervicem haberet. Sepe etiam de conditione temporum suorum conquestus est, quod nullis
calamitatibus publicis insignirentur. Hic siquidem magno et incredibili apparatu profectus
querere hostem, quem tunc Romanum iamdudum sopitis omnibus non habebat, viribus ociosis
Germaniam, Galliamque percurrens, in ora Oceani ad prospectum Britannie restitit. Cumque
ibi Minocjnobellinum Britannorum regis filium, qui a patre pulsus, cum paucis oberrabat,
in deditionem recepisset, deficiente belli materia, Romam rediit. Isdem autem diebus Judei,
qui jam tunc ob passionem Christi, meritis ubique cladibus exagitabantur, legatum ad Cae-
sarem miserunt. Sed Callicula omnibus infestissimus, spreta eorum legatione, templum
Hierusolymis omnesque Judeorum sacras edes profanis sacrificiis Gentilium, ac statuit repleri
simulacrisque imperauit, et se ibi ut Deum coli precepit. Pilatus autem preses, qui senten-
tiam dampnationis <pb n="69v" facs="vat:§" ed="#a"/> in Christum dixerat, postquam plurimas seditiones in Hierusolymis excepit
ac fecit, tantis, irrogante Gajo, angoribus coarctatus est, ut sua se transuerberans manu, ma-
lorum compendium mortis celeritate quefierit. Gaius Callicula libidinibus suis, etiam illud
sceleris adjecit, ut sorores suas simul stupro pollueret, deinde exilio dampnauit. Qui post-
quam omnes simul exules jussit occidi; ipse autem a suis proditoribus occisus est. Duo li-
belli in secretis ejus reperti sunt: quorum alteri pugio, alteri gladius pro signo nominis ad-
scriptum erat: ambo lectissimorum uirorum utriusque ordinis, senatorii et equestris, nomina
et notas continebant, morti destinatorum. Inuenta est et ingens archa uariorum uenenorum,
quibus mox Claudio Cesare jubente demersis, infecta maria traduntur, non sine magno pi-
scium exitio: quos enecatos per proxima litora passim estus ejecit. Quanta uero hominum
multitudo morti preparata euasit, ex multitudine interfectorum piscium notum fuit.

47.27-47.27
Anno dominice incarnationis XXXXIX.

47.28-48.7
Claudius patruus Callicule imperauit annis XIII mensibus VII, diebus XXVIII. Petrus Apo-
stolus cum prius Antiochenam fundasset ecclesiam, Ro<pb n="70r" facs="vat:§" ed="#a"/>mam pergit in exordio regni Claudii,
ibique XXV annis cathedram tenet episcopalem, idest usque ad ultimum Neronis annum.
Exinde Christiani Rome esse ceperunt. Marcus Euangelista quod Rome scripserat euangelium,
Egipto, Petro mittente, predicat. Quarto Cla[u]dii anno fames grauissima, cujus Lucas memi-
nit, facta est. Eodem anno ipse Britanniam adiens quam neque ante Julium Cesarem, neque
<pb n="48" ed="#g"/>
post eum quisquam attingere ausus fuerat, sine ullo prelio ac sanguine intra paucissimos dies
plurimam insule partem in deditionem recepit; Orcadas etiam insulas Romano adjecit impe-
rio, ac sexto quam profectus erat mense, Romam rediit. Nono regni sui anno Judeos tu-
multuantes Roma expulit, quod et Lucas refert. Sequenti anno fames magna Romam cor-
ripit. Sub hoc enim sapientes erant Apollonius ex Tianensibus Italie Pithagoricus phi-
losophus; ita ut hunc ipse quoque Phithagora, Philostratus, et alii acrioris ingenii fuisse de-
scribant.

48.8-48.16
Orosius:
Anno ab Urbe condita DCCXCV Tyberius Claudius ab Augusto quartus Regnum adep-
tus est mansitque in eo annos XIV. Exordio regni ejus Petrus apostolus Domini nostri Jesu
Christi, Romam uenit et salutarem cunctis credentibus fidem, fideli uerbo docuit<pb n="70v" facs="vat:§" ed="#a"/>, potentis-
simisque uirtutibus approbauit. Quinto anno ejusdem Tyberii principatus, inter Theram et
Thesariam, insula de profundo emicuit xxx stadiorum spatio extenta. Anno ejus septimo
sub procuratore Judee Cumano in Hierusolymis tanta sedidio in diebus azymorum exorta est,
ut in portarum exitu populo coarctato, triginta milia Judeorum prostrata, et confusione suf-
focata referantur. Tyberius autem manifestis ueneni signis mortuus est anno uitae sue XLIV.

48.17-48.17
Anno dominice incarnationis XLIV.

48.18-48.33
Nero Callicula Gaji nepos annis XIII mensibus VII diebus XXVIII. Hic autem auun-
culo suo simillimus, Romanum imperium et deformauit, et minuit. Inusitate luxurie sumptuum-
que, ut qui exemplo Gaji Callicule frigidis et calidis lauaretur unguentis, hamis aureis aureis-
que retibus piscaretur, que a blattinis funibus extrahebantur. Infinitam senatus partem in-
terfecit. Bonis omnibus hostis fuit. Tantoque se dedecori prostituit, ut cantaret et saltaret
in cena citharetico habitu, uel tragico. Parricidia multa commisit, fratre, uxore, matre, ac
Seneca magistro interfectis, urbem Romam incendit. In re militari nichil omnino ausus.
Britanniam pene amisit et duo<pb n="71r" facs="vat:§" ed="#a"/> nobilissima sub eo oppida illic atque euersa sunt. Arme-
niam Parthi substulerunt legionesque romanas sub jugo miserunt. Due tamen prouincie sub
eo facte, Pontus Polemoniacus, concedente rege Polimene, et alpes Coctie rege defuncto.
Post hec romane urbi execrabilis, ab omnibus destitutus, simul et a senatu hostis judicatus;
cumque quereretur ad penam, que pena talis erat, ut nudus per publicum ductus, furca ca-
piti ejus inserta, uirgis usque ad mortem cederetur, et ita precipitaretur saxo ligatus in flu-
mine, e palatio fugiit, et in suburbano liberti sui, quod est inter Salariam, et Numentanam
uiam, ad quartum urbis miliarium, sese interfecit; anno etatis sue XXXI imperii XIV atque in
co omnis Augusti familia comsumpta est.


49.1-49.9
<pb n="49" ed="#g"/>
Beda:
Hujus secundo anno Festus Judee procurator successit Felici, a quo Paulus Romam
uinctus mittitur: et biennio in libera manens custodia, post hec ad predicandum mittitur:
nec dum Nerone in tanta erumpente scelera, quanta de eo narrant hystorie. Jacobus frater
Domini cum xxx annis Hierosolimitanam rexisset ecclesiam, septimo Neronis anno lapidatur
a Judeis, uindicantibus in illo, quod Paulum interficere nequiuerunt. Festo magistratui Judee
suc<pb n="71v" facs="vat:§" ed="#a"/>cedit Albinus. Albino Florus: cujus luxuriam et auaritiam ceteraque flagitia non fe-
rentes Judei contra Romanos rebellauerunt. Ad quos Uespasianus magister militie trans-
missus est, plurimas urbes Judee cepit.

49.10-49.12
Primus Nero super omnia scelera sua Christianos persequitur, quorum eximios Petrum
cruce, Paulum gladio occidit. Sub hoc pollebant Rome poete Lucanus et Ouidius, sa-
tyrici Juuenalis et Persius, Senecaque tragicus, Musonius atque Plutarchus philosophi.

49.13-50.2
Orosius:
Anno ab urbe DCCCVIII Nero Cesar ab Augusto quintus principatum adeptus est man-
sitque in eo annis non plenis XIV. Gaji Calicule auunculi sui erga uitia ac scelera sectator,
immo transgressor, petulantiam, libidinem, luxuriam, auaritiam, crudelitatem, nullo non sce-
lere exercuit; siquidem petulantia percitus omnia pene Ytalie Grecieque theatra perlustrans,
assumpto etiam uarii uestitus dedecore, scenicos citharistas, tragicos, et aurigas, sepe sibi
superasse uisus est. Libidinibus porro tantis exagitatus est, ut ne a matre quidem, uel sorore,
ullaue consanguinitatis reuerentia abstinuisse referatur, uirum in uxorem duxerit, ipse a uiro
uxor acceptus sit: luxurie uero tam effre<pb n="72r" facs="vat:§" ed="#a"/>nate fuit, ut retibus aureis piscaretur, que purpu-
reis funibus extrahebantur, frigidis, et calidis lauaretur unguentis. Qui etiam numquam mi-
nus mille carrucis confecisse iter traditur. Denique urbis Rome incendium uoluptati sue
spectaculum fecit; per sex dies, septemque noctes ciuitas ardens regios pauit aspectus; horrea
quadro extructa lapide magneque ueterum insule, quas discurrens flamma adire non poterat,
magnis machinis quondam ad externa bella preparatis labefacte atque inflammate sunt, ad mo-
numentorum bustorumque diuersoria infelice plebe compulsa. Quod ipse ex altissima illa
Mecenatica turri prospectans letusque flamme ut ajebat pulchritudine, tragico habitu Iliadem
decantabat. Auaritie autem tam prerupte extitit, ut post hoc incendium urbis, quam se
Augustus ex latericia marmoream reddidisse jactauerat, neminem [ad] reliquias rerum suarum
adire permiserit; cuncta [enim] que flamme quoquo modo super fuerant, ipse abstulit. Centies
centena milia sestertiorum auri, et argenti annuas ad expensas a senatu conferri sibi impe-
rauit; plurimos senatorum, nulla existente causa, bonis priuavit: negotiatorum omnium sub
uno die, <pb n="72v" facs="vat:§" ed="#a"/>tormentis quoque adhibitis, omnem censum penitus abstersit. Crudelitatis autem
rabie ita efferatus est, ut plurimam senatus partem interfecerit. Equestrem ordinem penitus
<pb n="50" ed="#g"/>
destituerit; matrem, fratrem, sororem, omnes cognatos, et propinquos ceteros fine hesitatione
prostrauit, suumque magistrum Senecam ueneno necauit.

50.3-50.3
PRIMA PERSECUTIO IN ECCLESIA.

50.4-50.6
Iste primus Rome Christianos suppliciis et mortibus affecit, ac per omnes orbis prouin-
cias pari persecutione excruciari edicto imperauit: ipsosque extyrpare conatus, beatissimos
Christi apostolos Petrum cruce, Paulum gladio occidit.

50.7-51.5
Hieronymus:
Paulus siquidem ipse eodem anno, quo Dominus passus est, interfecto Stephano diaco-
norum maximo, ad Deum conuersus, Christum predicare cepit. Et post annos tres a con-
uersione sua uenit Hierusolymam uidere Petrum, mansitque cum eo diebus XV ut ejus aucto-
ritate fultus, libere posset uerbum Dei ecclesiis predicare. Deinde post annos XIV assumpto
Barnaba, et Tito, iterum uenit Hierusolymam, deferens secum euangelium suum, quod intitu-
latur secundum Lucam, ut cum apostolis, maximeque cum Petro apostolorum principe suam
conferret auctoritatem; sicque illorum auctoritate roboratus euangelium suum ecclesiis Dei
per totum<pb n="73r" facs="vat:§" ed="#a"/> Illyricum Italiamque Gallias quoque et usque Hyspanias disseminauit. Sed prius-
quam in Hyspanias iret, Romam a Festo preside ductus est secundo imperii Neronis anno.
Duodecimo autem ejusdem Neronis anno, secundo Romam uenit. Petrus uero apostolorum
princeps filius Joannis, postquam apostoli singulas ad predicandum sortiti sunt regiones, hic
Antiochenam fundauit ecclesiam, ibique episcopus ordinatus sedit annos VII. Dehinc succes-
sore sibi in Antiochia ordinato, romanam Ecclesiam suo decorauit episcopatu. In qua per
XXV annos, et menses tres, a quarto uidelicet Claudii anno, usque ad ultimum Neronis an-
num residens, scripsit duas epistolas, que Canonice nominantur, et euangelium Marci; quia
Marcus discipulus ejus fuit, et filius de baptismo. Euangeliorum quoque libri, quorum alius
hebraicis, alius grecis, alius litteris latinis compositi fuerint, ejus tamen sunt testimonio com-
probati. Constituitque duos episcopos sibi adjutores, Linum, et Cletum, cum quibus ceteros
episcopos ordinabat. Hic Marcum episcopum ordinans in Alexandriam misit, Apollinarem
uero Rauennam. At uero Clementem successorem sibi constituit. Quem cum in cathedram
collocaret, hoc ei decretum imposuit dicens: Trado tibi potestatem a Domino<pb n="73v" facs="vat:§" ed="#a"/> michi tradi-
tam ligandi, atque solvendi. Ligabis quod oportet, solves quod expedit, tamquam qui ad liqui-
dum ecclesie regulas noveris: et tu in curis seculi deditus minime reperiaris. Tibi autem cri-
men impietatis est, studia, et sollicitudines suscipere secolares: ad hoc enim solum uocatus es,
ut opportune, et sine intermissione doceas uerbum Dei. Et hinc ante pascha Domini quadra-
<pb n="51" ed="#g"/>
gesimale jejunium ecclesiis tradidit. Et ante natalem Domini tres ebdomadas, et quartam
imperfectam ab omni christiano populo instituit uenerari in commemorationem primi, et se-
cundi aduentus Domini nostri Jesu Christi, et ordinationes celebrauit per mensem decem-
bris, quique uno die cum beato Paulo magistro gentium martyrio coronatur, post passionem
Domini anno xxxvm. Marcus autem obiit Alexandrie VIII Neronis anno.

51.6-51.10
Orosius:
Nero postquam Galbam in Hyspania imperatorem creatum ab exercitu cognouit, totus
animo ac spe concidit. Cumque incredibilia perturbande, immo subruende reipublice mala
moliretur, hostis a senatu pronunciatus et ignominiosissime a palatio fugiens ad quartum ab
urbe lapidem sese interfecit, atque in eo omnis Cesarum familia consumpta est.

51.11-51.17
Hieronymus:
At uero beatus Clemens Spiritu<pb n="71r" facs="vat:§" ed="#a"/> Sancto plenus, metuens, ne hec apostolica ordinatio po-
steris temporibus transiret in uitium, dum quidem hereditarium munus putantes, munus de
Dei cogitarent electione, Linum, et Cletum priores sibi in episcopatu ante se coegit pontifi-
cari. Et sic Clemens primus est per Petri electionem, tertius uero per gradum. Linus itaque
natione tuscus, patre Herculano sedit annis XI. Hic cx precepto beati Petri constituit, ut
mulier in ecclesiam, non nisi uelato capite introiret.

51.18-52.18
Anno ab incarnatione Domini LXXI. Anno ab urbe condita DCCCXXIIII. Galba apud
Hyspanias usurpauit imperium, uir antiquissime nobilitatis. Nam priuata ejus uita insignis
fuerat militaribus et ciuilibus rebus: sepe consul sepe proconsul: frequenter dux grauissimis
bellis. Qui mox ut Neronis mortem comperiens, Romam uenit, cumque omnes auaritia,
segnitieque offenderet, et qui bonis initiis ad seueritatem propensior rueret; insidiis Othonis
in foro Rome jugulatus est, imperii sui mense septimo, anno uero etatis sue LXXIII. Quo
occiso simul cum Pisone nobili industrioque adoloscente, quem sibi in filium atque in regnum
adoptauerat, Otho Rome, Vitellius in Germania, Vespasianus in Syria imperia rapuerunt.
Igitur Otho materno<pb n="71v" facs="vat:§" ed="#a"/> genere nobilior, quam paterno, neutro tamen obscuro, in priuata uita
mollis et Neronis familiaris, cum inter tumultus cedesque inuasisset imperium, bellum ci-
uile contra Vitellium molitus, cum tribus primum leuibus preliis, hoc est uno ad Alpes, alio
circa Placentiam, tertio circa locum, quem Castoris uocant, contra Vitellianos duces congressus
<pb n="52" ed="#g"/>
uictor extitisset, quarto apud Bebriacum prelio, cum animaduertisset suos uinci, quamuis in-
gentes copias ad bellum haberet, sponte sese interfecit; petentibus militibus, ne tam cito de
belli desperaret euentu. Obiit autem XXXVIII etatis sue anno, imperii uero mense tertio.
Vitellius familia honorata magis, quam nobili ortus; nam pater ejus non admodum clare natus:
tres tamen ordinarios gesserat consulatus, uictor Romam ueniens imperio potitus est. Ubi
cum multa crudeliter ac nequiter ageret, graui seuitia notabilis, incredibili etiam ingluuie, ac
uoracitatis appetitu: quippe de die in diem, sepe quarto uel quinto feratur epulatus. No-
tissima certe memorie cena in mandata est, in qua super ceteros sumptus duo milia piscium,
et septem milia auium apposita traduntur postquam de Vespasiano comperit, primum de-
ponere molitus est imperium, postea<pb n="75r" facs="vat:§" ed="#a"/> a quibusdam animatus, Sabinum Vespasiani fratrem ni-
chil dum mali suspicantem, cum ceteris Flauianis in Capitolium compulit, succensoque templo
et mixta simul flamma ruinaque omnes in unum pariter interitum ac tumulum dedit. Post
deficiente in Vespesiani nomen exercitu suo destitutus, appropinquantibusque jam hostibus,
trepidus cum se in quandam proximam palatio cellulam contruxisset, turpissime inde pro-
tractus, per uiam sacram nudus duceretur, passim fimum in os ejus conjectantibus, in forum
deductus, octauo, quo regnum presumpserat, mense, apud Gemonias scalas minutissimorum
ictuum crebis compunctionibus excarnificatus, ac deinde unco tractus et in Tiberim mersus,
etiam communi caruit sepultura.

52.19-52.27
Anno dominice incarnationis LXXII et anno ab urbe condita DCCCXXV. Vespasianus
huic successit. Hic apud Judeam Palestine imperator ab exercitu appellatus et bellum
Tito filio commendans, ipse Romam per Alexandriam imperator proficiscitur, qui secundo
imperii ejus anno Judee regnum subuertit templumque solo strauit, post annos prime hedi-
ficationis MLXXXVIIII. Consumatumque hoc bellum annis IV duobus, aliis postea. Ve-
spasianus autem obscure quidem natus, sed optimis comparatus, priuata uita illustris, qui
inter alia magnorum opera, in priuata adhuc uita in Germaniam, ac deinde in Britanniam
a Claudio missus, tricies et bis cum hoste conflixit: duas ualidissimas gentes, uiginti oppida,
insulam Vectam Britannie proximam romano adjecit imperio.

52.28-54.3
Orosius:
Judei post passionem Christi destituti in totum gratia Dei, cum omnibus undique malis
circumuenirentur, quibusdam in monte Carmelo seducti sortibus, que portenderent exortos a
Judea duces rerum potituros fore, in rebellionem exarserunt extinctisque romanis presidiis
legatum Syrie suppetias ferentem, rapta aquila, et cesis copiis, fugauerunt. Ad hos Vespa-
sianus a Nerone missus Titum filium suum majorem inter legatos habuit; nam multas et ua-
lidas legiones secum in Syriam trajecit. Itaque cum Judeos, multis eorum oppidis captis, in
<pb n="53" ed="#g"/>
urbe Hierosolymorum precipue ob diem festum congregatos, obsidione clausisset, cognita Ne-
ronis morte, portatu plurimorum regum et ducum maxime Josephi Judeorum ducis sententia,
qui captus, cum in uincula coniiceretur constantissime dixerat: continuo se ab eodem im-
peratore<pb n="76r" facs="vat:§" ed="#a"/> soluendum, imperium adeptus, relicto in castris ad procurationem obsidionis filio
Tito, per Alexandriam profectus est Romam; sed cognita interfectione Vitellii, paulisper
Alexandrie substitit. Titus uero magna ac diuturna obsidione Judeos premens, machinis
cunctisque bellicis molibus, non sine multorum sanguine, tandem muros ciuitatis irrupit.
Sed ad expugnandam interioris templi munitionem quam reclusa multitudo magnorum ac lo-
cupletum tuebatur, majore ui et mora opus fuit. Quod tamen postquam in potestatem re-
dactum opere atque antiquitate suspexit, diu deliberauit utrum tanquam incitamentum hostium
incenderet, an in testimonium reseruaret. Sed ecclesia Dei jam per totum orbem uberrime
germinante, hoc tanquam effectum et uacuum nullique usui bono commodum arbitrio Dei
auferendum fuit. Itaque Titus imperator ab exercitu pronunciatur, templum in Hierusolymis
incendit: accidit quod a die conditionis primo usque ad diem euersionis annis MCII. Muros
urbis uniuersos solo adequauit. DC milia Judeorum eo bello interfecta, Cornelius et Sueto-
nius referunt; Josephus uero Judeus, qui ei tunc bello prefuit et apud Vespasianum propter
predictum imperium, ueniam gratiamque meruerat,<pb n="76v" facs="vat:§" ed="#a"/> scribit: undecies centena milia gladio et
fame perisse, reliquias uero Judeorum diuersis actas conditionibus, toto orbe uenditas atque
dispersas: quorum numerus ad nonaginta milia hominum fuisse narratur. Vespasianus, et
Titus imperatores magnificum agentes de Judeis triumphum, urbem ingressi sunt, anno ab
urbe condita DCCCXXV. Pulchrum et ignotum antea cunctis mortalibus inter CCCXX
triumphos, qui a conditione urbis usque in id tempus acti erant, hoc spectaculum fuit. Qui
continuo omnibus bellis, ac tumultibus domi forisque compressis, pacem totius orbis censue-
runt. Jure enim idem honos ultioni passionis Domini impensus est, qui etiam natiuitati fuerat
attributus. Vespasianus itaque Rome se in imperio moderatissime gessit. Pecunie autem
non adeo auidus fuit, ut alicui eam injuste auferret: et quamuis eam cum omni diligentia et
prouisione colligeret; studiosissime tamen largiebatur, precipue indigentibus. Nec facile ante
eum cujusdam principis major, est libertas comperta, uel justior; qui tam placidissime le-
nitatis fuit, ut majestatis quoque contra se reos non facile punierit; offensarum, et inimici-
tiarum causidicis, et philosophis in se dicta leuiter tulit, diligens coercitor fuit discipline
militaris. Non solum autem<pb n="77r" facs="vat:§" ed="#a"/> Judeam, uerum etiam Palestinam, Achajam, Liciam, Rhodum,
Bizantum, Samum, Thraciam quoque, Ciliciam, Commagene romano subegit imperio; filios
autem suos ita cognitos habuit, ut, cum multe contra eum conjurationes fierent, quas patefa-
ctas ingenti dissimulatione contempsit, in senatu dixerit, aut filios suos successores, aut ne-
<pb n="54" ed="#g"/>
minem. Post hec cum senatui populo, postremo cunctis amabilis ac jocundus esset, profluuio
uentris extinctus est in uilla propria, circa Sabinos, annos agens etatis LXIX principatus sui
anno nono die octauo. Beda scribit illum regnasse annis XI, mensis XI, dies XXII.

54.4-54.21
Anno dominice incarnationis LXXXI et anno ab urbe condita DCCCXXVIII. Titus
Vespasiani filius, segregatis a numero principum Othone et Vitellio, ab Augusto octauus,
biennio et duobus mensibus post patrem regnauit, qui et Vespasianus est dictus, uir om-
nium uirtutum genere mirabilis, adeo ut amor et delicie humani generis diceretur. Fuit
quippe eloquentissimus bellicosissimus, moderatissimus. In oppugnatione Hierusolymorum
sub patre militans, duodecim propugnatores, duodecim sagittariorum ictibus occidit; suos
omnes in tantum dilexit, ut nullum omnino interficeret. Conuictos<pb n="77v" facs="vat:§" ed="#a"/> aduersus se conjurationis
dimisit, et in eodem familiaritate illos habuit, qua prius habuerat. Tante fuit largitatis, ut
cum nulli quicquam negaret, et ab amicis propter hoc reprehenderetur, respondisse fertur:
nullum debere ab Imperatore tristem discedere. Hic cum quadam die recordatus in cena
fuisset, nulli se illo die quicquam prestitisse, dixit: Amici, hodie diem perdidi. Iste Rome
amphiteatrum edificauit, et quinque milia ferarum in ejus dedicatione occidit. Post hec in
eadem uilla, qua et pater ejus, morbo mortuus est; tantus autem, eo mortuo, luctus publicus
fuit, ut omnes doluerint tamquam in propria orbitate. Hujus autem imperii anno secundo,
decedente Lino papa, Cletus natione romanus, ex patre Emiliano pontificalem cathedram
gubernandam suscepit, seditque annos IX mensem unum. Hic ordinauit xxv Titulos in urbe
Roma, et hic martirio coronatus est et sepultus juxta corpus beati Petri in Vaticano, ubi
et Linus.

54.22-54.35
Anni Domini LXXXIII. Anno ab urbe condita DCCCXXX. Domitianus frater Titi
junior, ab Augusto nonus, Neroni, aut Callicule similior quam patri, aut fratri, toto successit
in regnum. Hic paulatim per xv annos, quibus regnauit, per omnes scelerum gradus excreuit.
Primis namque an<pb n="78r" facs="vat:§" ed="#a"/>nis moderatus imperio fuit, mox ad ingentia uitia prorupit, libidinis, ira-
cundie, crudelitatis, auaritie. Tantum in se odia concitauit, ut merito patris nomen, et fratris
aboleret. Superbia quoque effera in eo execrabilis fuit. Consobrinos suos interfecit, no-
bilissimos ex senatu inuidie simul ac prede causa alios palam interfecit, alios in exilium
transmisit, ibique trucidari imperauit. Libidinis intemperantia quicquid cogitari potest fecit.
Plurimas urbis edes, destructis populi Romani rebus, extruxit. Bellum aduersus Germanos et
Dacos gessit, pari reipublice pernicie, cum in urbe ipse senatum populumque laniaret et
foris male circumactum exercitum assidua hostes cede conficerent. Domitianus tamen pra-
uissima elatus jactantia, sub nomine superatorum hostium, de extinctis in preliis Romanorum
legionibus triumphauit. His in tantam suberbiam prolapsus fuit, ut Dominum sese ac Deum
uocari, scribi, colique jusserit.

<pb n="55" ed="#g"/>

55.1-55.1
SECUNDA PERSECUTIO IN ECCLESIA.

55.2-55.13
Hic secundus post Neronem Christianos persequitur, sub quo Johannes apostolus in
Pathmos insulam exilio relegatus est, et Flauia Domitilla in insulam Pontianam ob fidei
testimonium exiliatur. Qui et ipsum Johannem apostolum in feruentis olei dolium jussit
mergi,<pb n="78v" facs="vat:§" ed="#a"/> a quo omnino illesus exiuit. Domitianus quoque acerbitate tormentorum, et cruentis-
sime questionis, exquiri genus Dauid inter Judeos, atque interfici precepit. Cumque Domi-
tianus exitiabilis ob scelera uniuersis exosus esset, suorum conjuratione in palatio interfectus
est, anno etatis sue xxx imperii uero xv mense v cujus cadauer populari sandapila per uispel-
liones exportatum, atque ignominiosissime sepultum est. Cujus imperii anno octauo post
Cletum Clemens natione romanus, ex patre Faustino pontificalem cathedram gubernauit, se-
ditque annos IX menses duos. Hic constituit canonem super eucharistia decantari, et ut Epi-
scopus electione cleri, et laude plebis constitueretur. Hic sub Trajano deportatus exilio trans
Ellespontum, marinis fluctibus pro Christi nomine immersus est.

55.14-55.22
Anni Domini LXXXVIII et anno ab urbe condita DCCCXLVI quamuis Euthropius
quingentesimum hunc annum esse scripserit: Nerua in priuata uita moderatus et strenuus,
nobilitatis medie, senex admodum, imperator decimus ab Augusto creatus est. Equissimum
se et utillimum reipublice prebuit: qui diuina prouisione consulens Trajanum sibi adoptauit
in regnum. Nerua siquidem primo edicto <pb n="79r" facs="vat:§" ed="#a"/> suo cunctos exules reuocauit. Unde et Joannes
apostolus hac indulgentia liberatus ad Ephesum rediit. Et quia concussam se absente per
hereticos uidit ecclesie fidem, confestim hanc descriptam in Euangelio suo uerbi Dei eterni-
tatem stabiliuit. Nerua confectus morbo diem obiit, post annum et IIII menses imperii
sui: etatis uero sue anno LXXXI.

55.23-55.34
Anni Domini LXXXXVIIII et anno ab urbe condita DCCCLI. Trajanus genere hispa-
nus, cognomento Ulpius Crinitus, cujusdem Consulis filius, undecimus ab Augusto apud
Agrippinam Gallie urbem, insignia sumpsit imperii. Qui rem publicam ita administrauit,
ut omnibus principibus merito preferatur, inusitate ciuilitatis et fortitudinis Romani enim
imperii, quod ab Augusto defensum magis fuerat, quam nobiliter ampliatum; fines longe la-
teque diffudit. Germaniam trans Renum in pristinum statum reduxit. Daciam, et multas
trans Danubium gentes subegit. Parthos recepit. Albanis regem dedit. Carduenos, et Mar-
comannos occupauit. Regiones trans Euphratem, et Tigrin sitas, prouincias fecit. Armeniam,
Assiriam, Mesopotamiam, Seleuciam et Ethesifontem et Babyloniam uicit ac tenuit. Persidis
regem statuit. Et usque ad Indie fines, <pb n="79v" facs="vat:§" ed="#a"/> et mare rubrum accessit. Arabiam postea in pro-
uincie formam redegit. In mari rubro classem constituit, ut Indie fines deuastaret. Gloria
militari, ciuilitate et moderatione ceteros superauit.

<pb n="56" ed="#g"/>

56.1-56.1
TERTIA PERSECUTIO IN ECCLESIA

56.2-57.17
In persequendis sane Christianis errore deceptus, tertius a Nerone Trajanus, cum passim
repertos cogi ad sacrificandum ydolis, ac interfici precepisset, Plinii secundi, qui inter judices
persecutor datus erat, relatu admonitus, eos homines nichil contrarium romanis legibus
facere, rescriptis illico temperauit edictis. Hic ipse Plinius tunc orator et hystoricus in-
signis habebatur, cujus plurima ingenii opera extant. Pantheum Rome, quod Domitianus
fecerat, fulmine crematur, cui nomen ob id indictum est, quod omnium deorum sit ipsa domus.
Judei per uniuersas partes seditionem mouentes, digna cede prosternuntur. Quo tempore
Johannes apostolus anno LXIX post passionem Domini, etatis autem sue XCVIII, Ephesi
placida morte quieuit. Trajano aduersus Christianos persecutionem mouente, Simeon, qui
et Simeon filius Cleophe, Hierusolymorum episcopus crucifigitur: et Ignatius Antiochie epi-
scopus Romam perductus bestiis traditur. Anacletus natione grecus ex patre Antiocho,
qui Clementi successerat, marytirio coronatus, et in Vaticano sepul<pb n="80r" facs="vat:§" ed="#a"/>tus est. Hic constituit,
ut non minus quam a tribus episcopis ordinaretur episcopus. Et ut ordinationes clericorum
cunctis ordinibus palam fierent, presente plebe. Et ut inimici, uel suspecti non possint ac-
cusare presbyterum. Post hunc Euaristus natione judeus ex oppido Bethleem Romanum
episcopatum rexit annis VII et mensibus X. Hic constituit ut VII diaconi essent in urbe
Roma, qui custodirent papam propter stilum ueritatis, ne infestaretur a maleuolis, et semper
parati essent ad obsequium prebendum, et in missarum solemniis, et in predicatione. Et
hic martyrio coronatus, et in Vaticano sepultus est. Alexander natione romanus ex patre
Alexandro post hunc suscepit Ecclesiam, juuenis quidem etate, sed senior moribus, seditque
annos x mensibus VII. Hic in canone memoriam passionis Christi addidit, ubi dicit: qui
pridie quam pateretur, usque mei memoriam facistis. Hic precepit, ut aqua uino misceretur
in sacrificio, propter Christi unitatem et ecclesie, et oblatio ex azymo fieret, non ex fermento,
propter Christi corporis ueritatem, et ut modica esset, dicens: Hec oblatio quanto potior, tanto
pautior. Precepit etiam omnibus Dominicis diebus aquam cum sale exorcizari, et mixtam
benedici, et ex ea populum aspergi, ad effugandas diabolicas insidias, et con<pb n=80v facs=vat:§ ed=#a/>trarias ualetu-
dines. Et hic martyrio coronatus, et septimo ab urbe miliario uia Numentana sepelitur,
<pb n="57" ed="#g"/>
Trajanus autem Rome, et per prouincias equalem se omnibus exhibens, egrotantes libenter
uisitans, amicos salutari causa frequentans, uel cum dies festos habuisset, conuiuia cum eisdem
indiscreta uicissim habens, sepe in uehiculis eorum sedens, nullum ledens senatorum, nihil
injustum ad augendum fiscum agens; libertatis publice ac priuate, ditans omnes, et hono-
ribus augens, quos sibi uel mediocri familiaritate cognouisset; in exequendo jure et exhi-
benda justitia sepe uacans, operam cum omni diligentia dabat: leges discretus ordinans et
ad hec peragenda uiros idoneos eligens, atque illustres instituebat: orbem terrarum hedificans
immunitates ciuitatibus tribuens: fluminum transitus, ac itinera periculosa tuto, et salubri opere
componens: nichil non tranquillum, nichil non placidum agens. Hoc ipsius fertur egregium.
Amicis eum culpantibus, quod priuatum nimis, ac benignum se cunctis exhibebat, respondit:
talem priuatis imperatorem esse oportet, quales sibi priuatos imperator optat habere. Post
ingenti igitur gloria belli domique e Perside rediens apud Seleuciam Isaurie urbem profluuio
uentris extinctus<pb n="81r" facs="vat:§" ed="#a"/> est. Obiit autem XVIII mensibus sex, dies XV solus omnium intra urbem
sepultus est. Cujus ossa collata in urnam auream in foro, quod ipse edificauit, posita sunt
sub columna, hujus altitudo CXL pedes habet. Hujus autem tantum memorie delatum est,
ut usque ad Justiniani tempora, et multo post, non aliter in senatu principibus acclamatum
sit, nisi: Felicior eris Augusto Octaviano: melior eris imperatore Trajano.

57.18-57.18
Anno ab incarnatione Domini CXVIII.

57.19-59.3
Et anno ab urbe condita DCCCLXVII. Elius Adrianus consobrine Trajani filius, duo-
decimus ab Augusto principatum adeptus uno et xx annis imperauit. Hic quamuis prius
errore deceptus, et inter quamplurimorum martyria Christianorum, quos ad sacrificandum
ydolis compellebat, Eleutherium Ecane ciuitatis Apulie episcopum, Rome sibi presentari,
uariisque tormentis interfici precepisset, postea per Quadratum discipulum apostolorum, et
Aristiden Atheniensem uirum fide sapientiaque plenum, et per Serenum Granium legatum,
<pb n="58" ed="#g"/>
libris de christiana religione compositis instructus, atque eruditus, precepit per epistolam,
ut nemini liceret Christianos sine objectu criminis aut probatione dampnare. Idemque<pb n="81v" facs="vat:§" ed="#a"/>
continuo, pater patrie ultra morem appellatur, et uxor ejus Augusta. Adrianus rempublicam
justissimis legibus ordinauit. Orbem romanum circumiit, multa hedificauit, facundissimus
latino sermone, grecoque eruditissimus fuit. Idem in utraque lingua eruditissimus biblio-
thecam Athenis miri operis extruxit. Judeos sane perturbatione scelerum suorum exagitatos,
et Palestinam prouinciam depopulantes, ultima cede perdomuit, precepitque ne cui Judeo
introeundi Hierusolymam esset licentia, Christianis tantum ciuitate permissa, quam ipse in
optimum statum, murorum extructione reparauit, et Eliam uocari de nomine suo precepit.
Adrianus autem obiit in Campania major sexagenario. Hierosolyme uero ex Gentibus primus
constituitur episcopus Marcus, cessantibus his, qui fuerant ex Judeis, qui sunt numero xv et
fuerunt a passione Domini per annos ferme CVII. Per idem tempus rethores insignes erant,
Faborinus, et Palemon, necnon et Herodes Atheniensis, et Marcus Bizantius. Tertio quoque
anno imperii Adriani, decedente Alexandro urbis Rome episcopo, Xistus natione romanus
ex patre pastore sedit annos IX menses III. Hic constituit, ut ministeria sacrata non tan-
gerentur, nisi ab altaris<pb n="82r" facs="vat:§" ed="#a"/> ministris, et ut corporale non fieret ex serico, nec tincto panno,
sed de purissimo lino contexto: et ut nulla mulier uasa sancta et sacrata, uel pallam altaris
auderet contingere. Constituit etiam, ut quicumque episcoporum uocatus fuisset ad sedem
apostolicam, rediens ad parochiam suam, non susciperetur nisi cum literis pape ad saluta-
tionem plebis. Et hic martyrio coronatur et jacet in sepulchro, in quo requiescit Linus,
et Cletus, Anacletus, et Euaristus: et tantorum martyrum altare solum sibi nomen uendicat
Xisti. Thelesphorus natione grecus, et anachorita post hunc suscepit Ecclesiam, seditque
annis XI mensibus II. Hic in missarum solemniis ympnum addidit angelicum. Et ante
pascha Domini VII ebdomadibus omnem clerum ab esu carnium precepit abstinere. Et in
natale Domini tres missas instituit celebrandas: primam in pullorum cantu, jam proximante
media nocte, quando Christus in Bethleem nasci dignatus est. Secundam illuciscente aurora,
quando Christus in cunabulis a pastoribus est adoratus. Tertiam ipsa hora diei tertia, quando
illuxit nobis dies redemptionis nostre. Nam omni tempore ante hore tertium cursum nullus
<pb n="59" ed="#g"/>
presumeret missas celebrare, qua hora Dominus noster Jesus Christus secundum euangelium
Marci <pb n="82v" facs="vat:§" ed="#a"/>ascendit in crucem. Et hic martyrio coronatus, et sepultus cum fratribus suis in
Vaticano. Quo tempore Aquila- interpres habetur.

59.4-59.4
Anno incarnationis Domini CXL.

59.5-60.4
Et anno ab urbe condita DCCCLXXXVIII. Antoninus cognomento Pius, genere clarus,
tertius decimus ab Augusto imperator creatus, cum filiis suis, Aurelio et Lucio xx plenis
tribus regnauit annis, adeo tranquille et pie, ut merito Pius, et pater patrie nominatus sit.
Vixitque ingenti honestate priuatus omnibus; et quamuis major imperio, nulli tamen aceruus
cunctis uero benignus. in re militari moderata gloria, defendere magis prouincias, quam am-
pliare studens: uiros equissimos ad ministrandam rempublicam querens: bonos honorabiliter
habens: improbos sine aliqua acerbitate detestans, regibus amicis amabilis non minus, quam
terribilis adeo ut barbarorum plurime nationes depositis armis ad eum controuersias suas,
litesque deferrent, sententieque parerent. Hic ante imperium ditissimus, omnes suas opes
stipendiis militum et circa amicos minuit, uerum erarium optimum reliquit unde et Pius
propter clementiam dictus est. Hic apud Lorium uillam suam ad duodecimum<pb n="83r" facs="vat:§" ed="#a"/> lapidem,
quod est miliario ab urbe duodecimo morbo correptus interiit, uite anno LXXVII. Imperii XIII.
Hujus tamen temporibus Valentinus heresiarcha, et Cerdo magister Marcionis Romam uene-
runt. Justinus philosophus librum de christiana religione compositum Antonino tradidit,
eumque benignum erga Christianos homines fecit. Qui non longe post suscitante perse-
cutione Crescente cinico pro Christo sanguinem fudit. Anno primo Antonini Pii Higinius
natione grecus ex philosopho de Athenis post Thellesphorum Romanam suscepit ecclesiam,
seditque annos IV mensibus II. Hic clerum composuit et distribuit gradus, constituitque,
ut unus patrinus, uel patrina suscipiat leuatum a fonte: similiter et in confirmationibus fiat,
et in cathecumeno faciendo. Et hic martyrio coronatus, et sepultus est cum fratribus suis
in Vaticano. Huic successit Pius natione italus ex patre Rufino. Huius temporibus fuere
Rome due sacratissime uirgines, Potentiana et Praxedis. Sub hujus episcopatu Hermes
scripsit librum, qui dicitur Pastoris, in quo preceptum angeli continet, ut Pascha die Do-
minico celebretur, quod et ipse Pius episcopus constituit. Policarpus episcopus Ephesinus
Joannis apostoli disci<pb n="83v" facs="vat:§" ed="#a"/>pulus Romam ueniens, multos ab heretica labe castigauit, qui Valentini
et Cerdonis fuerant doctrina corrupti. Sub hoc Arrianus philosophus nicomediensis pretor
agnoscitur, nec non et Maximus Tyrius, Appollonius Stoicus Chalcedonius, Basilides Sol-
phopolitanus. Isti etiam Magistri uerissimi Cesaris extiterunt. Criniscus Cinicus philosophus,
<pb n="60" ed="#g"/>
et Herodianus grammaticus optimi pollebant. Pius autem Rome episcopus martyrio uitam
finiuit et sepultus est cum fratribus suis. Anicetus natione Syrus ex patre Joanne post hunc
suscepit Ecclesiam. Hic precepit ut nullus clericus comam nutriret, secundum apostoli pre-
ceptum. Et in martirio coronatus est, et positus in Vaticano.

60.5-60.30
Anno ab incarnatione Domini CLXII et anno ab urbe condita DCCCCX. Marcus An-
tonius Verus cum Lucio Aurelio Commodo fratre quartus decimus ab Augusto regnum su-
scepit, mansitque in eo annis XVIIII. Hii primum equo jure imperium administrauerunt, cum
usque ad id tempus singuli Augusti fuerint. Bellum contra Parthos, qui rebellauerunt, am-
mirabili uirtute et felicitate gesserunt, atque de eis triumpharunt. Persecutione orta in Asia
Policarpus, et Pionius fecere martyrium. In Gallia quoque<pb n="84r" facs="vat:§" ed="#a"/> plurimi gloriose pro Christo
sanguinem fudere. Nec multo post uindex scelerum lues multas late prouincias, Italiam
maxime, Romamque uastauit. Aurelius Commodus, dum cum fratre in uehiculo trium-
phali sederet, subito sanguine ictus, casu morbi, quem apoplexiam Greci uocant, suffocatus
interiit. Defuncto Commodo fratre, Antoninus Verus solus reipublice prefuit, quem mirari
facilius, quam laudare oportet. Adeo enim tranquillissimus fuit, ut ab infantia quoque uultum
nec ex gaudio, nec ex merore mutauerit. Ipse etiam non solum uite moribus, sed etiam
eruditione philosophus. Hic cum omnia Rome equo jure egisset, ad nullam insolentiam
elatus imperii fastigio, liberalitatis promptissime, prouincias ingenti benignitatis amore tra-
ctauit. Contra Germanos et Marcomannos, Quados, Glaucos, et Sarmatas pugnauit: quibus
deuictis multique interfectis, ex eis ipse cum Commodo filio suo Antonino, que jam Cesarem
fecerat, triumphauit. Ad hujus belli sumptum, cum jam, erario exhausto, largitionis nullas
haberet, ut militibus daret; neque indiceret prouincialibus, aut aliqui senatui aliquid uelle,
instrumenta regii cultus in foro Trajani distrai jussit, uasa <pb n="84v" facs="vat:§" ed="#a"/> aurea, pocula christallina, et mu-
renam uxoream, ac suam, aureas, et sericas uestes, et multa ornamenta gemmarum, pretio-
sorumque lapidum; horum itaque omnium per duos continuos menses uenditio facta est, mul-
tumque auri redactum. Post uictoriam tamen emptoribus pretia restituit. Qui autem reddere
comparata noluerunt, molestus nulli fuit. In redditione munerum post uictoriam adeo ma-
gnificus fuit, ut centum simul leones exibuisse tradatur. Preteriti etiam temporis per omnes
prouincias tributa donauit, omniaque fiscalium titulorum monimenta congesta in foro jussit
incendi, seuerioresque leges nouis constitutionibus temperauit.

60.31-60.31
QUARTA PERSECUTIO IN ECCLESIA.

60.32-61.15
Cuius autem precepto persecutiones Christianorum, quarta post Neronem uice, graues
extiterunt, multique in eis sanctorum coronati sunt. Cessauere hujus imperii anno VIII. Soter
<pb n="61" ed="#g"/>
natione Campanus ex patre Concordio successit Aniceto, seditque annis nouem, mensibus sex.
Hic constituit, ut legitima non habeatur uxor, nisi que a Sacerdote fuerit benedicta, et a
parentibus tradita, et a paranymphis custodita. Et ut nulla monacha <pb n="85r" facs="vat:§" ed="#a"/>pallam sacratam con-
tingeret, nec in ecclesia incensum poneret. Et hic martyrio uitam finiuit, et jacet in sepul-
chro cum fratribus suis. Eleutherius natione Grecus ex patre Habundio post hunc cathe-
dram suscepit pontificalem. Hic iterum firmauit, ut nulla esca a Christianis repudiaretur,
que rationalis, et humana esset. Et hic martyrio coronatus, et positus est ad fratres suos.
Antonino imperatori Melitus Asianus Sardiensis episcopus apologeticum pro Christianis tra-
didit. Lucius Britannie rex, missa ad Eleutherium Rome episcopum epistola, ut Christianus
efficeretur imperat. Apollinaris Asianus Ieropoli, et Dionysius Corynthi clarissimi habentur
episcopi. Sub hoc Galienus genere Pergamus optimus medicus pollebat. Julianus Rome
leges promebat; Fronto rhetor, Aristides Smyrneus sophista, Oppianus poeta, Atticus Plato-
nicus philosophus erant. Cum igitur Antoninus fortunatam rempublicam virtute, et man-
suetudine reddidisset, postremo in Pannonia constitutus, repentino morbo interiit. Tunc
Catafricarum hereses exorte fuerunt.

61.16-62.6
Anno ab incarnatione Domini CLXXXI, et anno ab urbe condita DCCCCXXX Lu<pb n="85v" facs="vat:§" ed="#a"/>cius
Antonius Commodus ab Augusto quintus decimus patri successit in regnum, mansitque in eo
annis XII. Hic nichil paternum habuit, nisi quod contra Germanos feliciter et ipse pugnauit.
Ceterum per omnia, luxurie et obscenitatis dedecore deprauatus, nichil paterne uirtutis, et
pietatis simile gessit. Gladiatorus quoque armis sepissime in ludo pugnauit, et in amphi-
theatro feris se se frequenter objecit; interfecit etiam quamplurimos senatores, maxime quos
animaduertit, nobilitate, industriaque excellere; flagitia regis, pena urbis insequitur. Nam
fulmine Capitolium, ex quo facta inflammatio, bibliothecam illam majorum cura studioque
compositam, edesque alias juxta sitas, rapaci turbine concremauit. Deinde aliud incendium
postea Rome exortum edem Veste, et palatium, plurimamque urbis partem solo coequauit.
Colossi capite sublato, sue imaginis caput ei jussit imponi. Septembrem mensem ad nomen
suum trasferre conatus, ut Commodus diceretur, sed ab omnibus id postea execratum fuit.
Panthenus philosophus ex stoicis tunc in diuino uerbo fulgebat. Commodus cunctis incom-
modus in domo Vestaliani subita morte strangulatus interiit, cum post patrem <pb n="86r" facs="vat:§" ed="#a"/>annis duo-
decim et mensibus septem imperasset. In tanta quippe omnium execratione fuit, ut hostis
humani generis etiam mortuus judicaretur. Huic successit Elius Pertinax grandeuus jam
septuagenarius, qui cum prefecturam urbium ageret, ex senatusconsulto, imperare jussus,
<pb n="62" ed="#g"/>
sextus decimus ab Augusto, sexto mense, quo regnare ceperat, pretorianorum militum sedi-
cione, et Juliani jurisperiti scelere, in palatio occisus est, qui nil habet hystorie. Julianus
Pertinace interfecto, inuasit imperium; uir nobilissimus, et jure peritissimus, qui sub diuo
Adriano perpetuum composuit edictum Julianus mox a Seuero apud Pontemmoluium bello
ciuili uictus, et interfectus est septimo mense, postquam ceperat imperare. Ita inter Perti-
nacem, et Julianum annus unus assumptus est. Theodocion interpres habetur.

62.7-62.20
Anno ab incarnatione Domini CLXIIII, et anno ab urbe condita DCCCCXLIIII Seuerus
generus Afer Tripolitanus ab oppido Lepti, qui se ex nomine imperatoris, quem occisum
ultus fuerat, Pertinacem uoluit appellari, septimus decimus ab Augusto, destitutum adeptus
imperium XVII tenuit annis. Hic autem prius fisci aduocatus, mox militaris tribunus per
multa deinde et uaria officia, atque honores, usque ad administra<pb n="86v" facs="vat:§" ed="#a"/>tionem reipublice peruenit,
solus omnium memoria, et antea et postea ex Africa imperator fuit. Parcus admodum, na-
tura seuus, multis semper bellis lacessitus, fortissime quidem rempublicam, sed laboriosissime
rexit; qui etiam preter bellicam gloriam, etiam ciuilibus studiis clarus fuit, et licteris doctus,
philosophice scientie ad plenum instructus, Pascennium Nigrum, qui in Egipto, et Syria ad
tyrannidem aspirauerat, apud Cizicum uicit, et interfecit. Sarmatas rebellare conantes ferro
coercuit. Parthos uicit, Arabas, et Aziabenos superauit: ac multa in toto orbe Romano re-
parauit. Clemens Alexandrine ecclesie presbiter, et Panthenus stoicus philosophus, Nar-
cissus Hierusolymorum episcopus, et Theophilus Cesariensis, Policarpus quoque, et Bachylus
Asiane prouincie episcopi insignes habentur.

62.21-62.21
QUINTA PERSECUTIO IN ECCLESIA

62.22-63.16
Seuerus quinta post Neronem persecutione Christianos excruciauit, et Leonidem patrem
Origenis martyrio coronauit. Tunc Victor natione Afer ex patre Felice tertius decimus
Rome episcopus, postquam sedit annis decem, mensibus duobus, martyrio coronatur, et se-
pelitur cum fratribus suis. Hic autem datis late libellis constituit pascha die dominico
celebrari, sicut predecessor ejus Eleuther, a quarta decima lu<pb n="87r" facs="vat:§" ed="#a"/>na primi mensis, usque in
uigesimam primam. Cujus decretis fauens Theophilus Cesaree Palestine urbis episcopus,
scripsit aduersus eos, qui quarta decima luna cum Judeis pascha celebrabant, cum ceteris,
qui in eodem concilio aderant episcopis sinodicam et ualde utilem epistolam. Zepherinus
<pb n="63" ed="#g"/>
natione Romanus ex patre Habundio successit Victori in episcopatu, seditque annis octo et
mensibus septem. Hic constituit ut uasa altaris essent uitrea, nam antea erant lignea. Et
hic martyrio coronatur, et ponitur ad collegas suos. Hanc profanam in Christianos et ec-
clesiam Dei presumptionem Seueri, celestis ultio e uestigio acta subsequitur. Nam continuo
rapitur, uel potius detrahitur in Galliam Seuerus e Syria ad tertium ciuile bellum. Unum
jam enim Rome aduersus Julianum: aliud in Syria contra Pescennium gesserat, tertium Clodius
Albinus Juliani in occidendo Pertinace socius, qui se in Galliam Cesarem fecerat, suscitabat;
cujus bello multum utriusque Romani sanguinis fusum est. Albinus tamen apud Lugdunum
oppressus et interfectus est. Seuerus uictor in Britanniam defectu pene omnium sociorum
trahitur, ubi magnis, grauibusque preliis sepe gestis, receptam partem insule a ceteris indo-
mitis gentibus, uallu distinguendam putauit: et ut ab incursione bar<pb n="87v" facs="vat:§" ed="#a"/>barica faceret suos se-
curos, magnam fossam, firmissimumque uallum crebris insuper turribus communitum per
CXXXII millia passuum a mari ad mare duxit. Ibique apud Eburacum oppidum obiit anno
septimodecimo sui regni. Reliquit duos filios, Bassianum, et Getam, quorum Geta hostis
publicus judicatus interiit; Bassianus a senatu, Antonini nomine assumto, regno potitus est.
Quo tempore Symmachus interpres habetur.

63.17-63.26
Anno ab incarnatione Domini CCXI et anno ab urbe condita DCCCCLVII Aurelius An-
tonius Bassianus, idemque Caracalla Seueri filius, octauus decimus ab Augusto principatum
adeptus est, mansitque in eo annis non plene septem. Patre asperior et minax, omnibus
hominibus libidine intemperantior, qui etiam nouercam suam duxit uxorem; qui tamen la-
uacra, que Antoniana appellantur, opere fecit egregio. Preter hec, nil boni memorabile
gessit. Hic contra Parthos bellum moliens, inter Edessam, et Carras ab hostibus circum-
uentus occisus est. Quo tempore Alexander episcopus Cappadocie cum desiderio locorum
sanctorum Ierosolimam uenisset, uiuente adhuc Narcisso ejusdem urbis episcopo, persenilis
etatis uir, et ipse ibi ordinatus est episcopus, Domino, ut id fieret, per reuelationem monente.
<pb n="88r" facs="vat:§" ed="#a"/>Tertullianus Afer centurionis proconsularis filius omnium Ecclesiarum sermone celebratur.

63.27-64.3
Item anno primo hujus Antonini Caracalle, Calistus natione Romanus ex patre Domitio
post Zepherinum episcopalem suscepit cathedram. Hic constituit jejunium die sabbati ter in
anno fieri, frumenti, uini, et olei secundum prophetiam. Ad hoc quoque juxta quattuor anni
tempora, quattuor indixit omni Ecclesie jejunia, primum uernale, secundum estiuale, tertium
autumpnale, quartum yemale; in quibus precepit etiam ordinationes fieri, quamquam nec
ipse, nec alius quislibet Romanorum pontificum a beati Petri, usque ad Sancti Siluestri tem-
pora, legitur celebrasse ordinationes, nisi in mense decembris. Hic item prohibuit, ut in
accusatione presbyterorum infames, et suspecti, et inimici non suscipiantur: eos uero hereticos
<pb n="64" ed="#g"/>
qui dicunt: sacerdotes post lapsum, si dignam egerint penitentiam, non posse ad pristinos re-
dire honores. Sed et hic martyrio coronatus est, et sepultus in Cimiterio, quod suo nomine
dicitur Calixti.

64.4-64.7
Post Bassianum nonusdecimus ab Augusto filius, Macrinus, qui prefectus pretorio erat
cum filio Diadumedo inuasit imperium. Hi facti imperatores nichil memorabile ex temporis
breuitate gesserunt, nam emenso anno, continuo<pb n="88v" facs="vat:§" ed="#a"/> apud Archelaidem militari tumultu ambo
pariter occisi sunt. Abgarus uir sanctus regnabat Edesse ut uult Africanus.

64.8-64.24
Anno ab incarnatione Domini CCXXIII, et anno ab urbe condita DCCCCLXX Marcus
Aurelius Antoninus, qui Antonini Caracalle filius putabatur, uicesimus ab Augusto imperium
adeptus, tenuit annis quattuor. Hic autem sacerdos Heliogabali templi, erat qui cum Romam
ingenti militum et senatus expectatione uenisset, stupris et probris omnibus se contaminauit,
impudicissime et obscenissime uixit, et nullam sui, nisi flagitiorum, totiusque obscenitatis
infamem satis memoriam reliquit. Tumultu autem militari exorto, Rome ipse cum matre
interfectus est. In Palestina Nicopolis, que prius Emmaus uocabatur, urbs condita est,
legationis industriam pro ea suscipiente Julio Africano scriptore temporum. Hyppolitus
episcopus multorum conditor opusculorum, temporum canonem, que scripsit, hucusque per-
duxit. Quo tempore Urbanus papa, natione Romanus ex patre Pontiano post Callixtum
ecclesie suscepit gubernacula. Hic precepit, ut omnia uasa ecclesiastica aurea uel argentea
fierent, uel, si pauper esset ecclesia, stagnea. Hic primus<pb n="89r" facs="vat:§" ed="#a"/> instituit ut ecclesia susciperet
predia, ex quorum reditibus clerici communiter uiuerent. Hic multos nobilium ad fidem
Christi, et maryrium perduxit. Hujus tempore extitit Cecilia uirgo prudentissima, que duos
fratres Tyburtium, et Valerianum ad coronas uocauit, que postquam domum suam beato
Urbano ecclesiam tradidit dedicandam, in eadem, inclito martyrio, finiuit uitam. Tunc Sa-
bellius oritur.

64.25-64.31
Anno ab incarnatione Domini CCXXIII et anno ab urbe condita DCCCCLXXIIII Au-
relius Alexander uigesimus primus ab Augusto, senatus, ac militum uoluntate imperator
creatus, XIIII annis digno equitatis preconio fuit. Hic in Mammeam matrem suam, quia
Cristiana erat, unice pius fuit, et ob id omnibus amabilis, et quamplurimis benignus; qui
expeditione in Persas facta, Xersem regem eorum maximo bello uictum interfecit. Ulpiano
usus assessore summam sui moderationem reipublice exhibuit, sed militari tumultu apud Mo-
guntiacum interfectus est.

65.1-65.12
<pb n="65" ed="#g"/>
His autem diebus Origenes presbiter Alexandrie, immo doctor toto orbi clarus ha-
betur, quem Mammea mater Alexandri audire curauit, et Antiochiam accitum summo honore
habuit. Quo tempore Urbanus Rome episcopus martyrio uitam finiuit, et sepultus est cum
fratribus suis. Huic successit Pont<pb n="89v" facs="vat:§" ed="#a"/>ianus natione Romanus ex patre Calpurnio, seditque annis
quinque mensibus sex. Qui jussu Alexandri in exilio damnatus in insula Sardinia, ibique
pro Christi nomine martyr effectus, quieuit in pace. Cujus corpus Anterus, qui ei successit,
detulit in Romam, et sepeliuit in cimiterio Calixti uia Appia. Antherus natione Grecus ex
patre Romulo post hunc Romanam rexit ecclesiam, seditque annis undecim mense uno. Hic
constituit, ut episcopi maxime utilitatis, uel necessitatis causa possint transferri de sede in
sedem. Hic gestas Martyrum a notariis diligenter exquisiuit, et in ecclesiis recondidit le-
gendas. Et hic martyrio coronatus est sub Maximino, et sepultus est cum collegis suis in
cimiterio Calixti.

65.13-65.16
Anno ab incarnatione Domini CCXXXVI et anno ab urbe condita DCCCCLXXXVII
Maximinus uigesimus secundus ab Augusto, ex corpore militari primus ad imperium accessit,
sola militum uoluntate, cum nulla senatus intercessisset auctoritas, postquam bellum in Ger-
mania gesserat.

65.17-65.17
SEXTA PERSECUTIO IN ECCLESIA

65.18-65.21
Mox imperator creatus persecutiones in Christianos sextus a Nerone exercuit: maxime
propter Christianam Alexandriam, que successerat Mammee, matris ejus familie: uel precipue
propter Origenem presbyterum miserat. <pb n="90r" facs="vat:§" ed="#a"/>Hic autem tertio postquam regnauerat anno, a Pu-
pieno interfectus, et persecutionis, et uite finem fecit.

65.22-65.27
Post Antherum Fabianus natione Romanus ex patre Fabio Romanus episcopus factus
est, seditque annis tredecim mensibus undecim. Hic constituit, ut omni anno in cena Do-
mini Chrisma ab episcopo consecraretur, et uetus in ecclesiis concremaretur. Hic regiones
diuisit septem diaconibus, qui a notariis gesta Martyrum in integro colligerent. Et hic mar-
tyrio uitam finiuit, et sepultus est ad catacumbas, Decio Cesare presidente sub Philippis
christianis imperatoribus.

65.28-66.13
Anno ab incarnatione Domini CCXXXIX et anno ab urbe condita DCCCCXCI Gor-
<pb n="66" ed="#g"/>
dianus uicesimus tertius ab Augusto imperator creatus mansit in eo annis sex; quamuis
cum eo duo alii Augusti essent creati obscurissimo genere, Pupienus uidelicet, et Albinus.
Gordianus autem genere nobilis, cum consensu militum, cum proconsulatum Africe ageret,
Maximino imperante, princeps fuit electus. Hic cum Romam uenisset, Pupienus et Albinus
in palatio interfecti sunt, soli Gordiano imperio reseruato. Gordianus itaque admodum puer
ad bellum Parthicum profecturus, Jani portas aperit. Igitur Gordianus ingentibus preliis ad-
uersus Parthos prospere gestis, suorum fraude rediens super Euphratem interfectus est.
His temporibus <pb n="90v" facs="vat:§" ed="#a"/>Julius Africanus inter scriptores ecclesiasticos nobilis habebatur, sicut in
Cronicis, quas conscripsit Alexandrie, ipsemet refert. Origenes in Cesarea Palestine Theo-
dorum, cognomento Gregorium, et Athenodorum adolescentulos fratres, Ponti postea nobi-
lissimos episcopos, diuina philosophia imbuit. Sub hoc habebatur Porphyrius Plotini pla-
tonici philosophi auditor, Theopompus philosophus apud Cheroniam, et Nicanos sophista
penes Athenam pollebat.

66.14-67.8
Anno ab incarnatione Domini CCXXXXV et anno ab urbe condita DCCCCXCVII Phi-
lippus uicesimus quartus ab Augusto, statim occiso Gordiano, imperator circa Euphraten
creatus, Philippum filium suum consortem regni fecit, exercitumque ex Syria incolumen ad
Italiam reduxit, mansitque in ea annis septem. Hic primus imperator omnium Christianus
fuit, ac post tertium imperii ejus annum, millesimus a conditione Rome annus expletus est.
Ita magnificis ludis augustissimus omnium preteritorum hic natalis annus a Christiano impe-
ratore celebratus est. Nec dubium est, quin Philippus hujus tante deuotionis gloriam et
honorem ad Christum, et ecclesiam reportaret, quando ascensum in capitolium, immolatas-
que ex more hostias nullus auctor ostendit. Ambo tamen Philippi, quamuis diuersis locis
<pb n="91r" facs="vat:§" ed="#a"/>tumultu militari, et Decii fraude interfecti sunt. E quibus junior Philippus adeo seueri
animi fuit, ut nullius cujusquam commento solui potuerit, patremque ludis secularibus con-
cinnantem uultu annotauerit auersato. Origenes aduersus quemdam Epicurum philoso-
phum, qui contra Christianos libros conscripserat octo uoluminibus respondit: qui, ut bre-
uiter dicam, tantum scribendi sedulus fuit, ut Jeronymus quodam loco plusquam sex milia
librorum ejus se legisse commemoret. His quoque diebus, Decio jam Cesare existente,
Cornelius natione Romanus ex patre Castino, post Fabianum suscepit episcopatum, seditque
annis duobus mensibus duobus. Hic sacerdotibus concessit pro recta fide jurare. Hujus tem-
pore corpora apostolorum Petri et Pauli ab orientalibus uiris noctu furata sunt: quo facto
terremotus tantum Romanam concussit ciuitatem, ut pene omnes mori cogitarent. Sicque fa-
ctum est, ut omnes tam pagani, quam Christiani, tam uiri, quam mulieres, tam paruuli, quam
senes ita unanimiter prompta uoluntate eos persequerentur, ut diceres totam urbem demigrare.
Sed Dei nutu, ita factum est, ut et sanctorum corpora Rome cum honore reportata sunt et
uiri religiosi, qui hoc amore pietatis fecerant, a cruciatu et morte Dei misericordia liberati
sint. Sanctorum corpora<pb n="91v" facs="vat:§" ed="#a"/> per annum apud catacumbas inhumata jacuere. Interea ex precepto
Decii Cesaris sub Philippis christianis imperatoribus, et totius senatus consulto concessum
<pb n="67" ed="#g"/>
est Romano pontifici, ceterisque christianis libere ad sepulturas Apostolorum faciendas in-
sudare, et ad id faciendum data sunt eis de fisco reipublice adjutoria. Primum quidem beati
Pauli corpus leuatum de catacumba suscepit papa Cornelius, et sepeliuit una cum Lucina
in predio ejusdem, uia Ostiensi, ad latus, ubi decollatus est. Beati uero Petri corpus accepit
prefatus Episcopus, et posuit juxta locum, ubi crucifixus est, inter corpora sanctorum epi-
scoporum in templo Apollinis in monte aureo Vaticani Palatii Neroniani. Hic idem Cor-
nelius post jussu Decii imperatoris effecti exilio Centumcellis damnatus est et martyrio uitam
tiniuit. Quo tempore Antonius monachus claruit.

67.9-67.12
Anno Domini CCLII et anno ab urbe condita millesimo quarto Decius a Pannonia infe-
riori, Budalie natus, ciuilis belli, quod in Gallia motum fuerat, incentor et repressor, occisis
Philippis, uicesimus quintus ab Augusto, simul cum filio suo, quem Cesarem fecit, inuasit
imperium tenuitque annis tribus.

67.13-67.13
SEPTIMA PERSECUTIO IN ECCLESIA

67.14-67.18
Idemque continuo ad persequendum, interficiendosque Christianos, septimus post Ne-
ronem <pb n="92r" facs="vat:§" ed="#a"/>feralia dispersit edicta, plurimosque sanctorum ad coronas Christi de suis cruciatibus
misit. Hic in medio barbarorum sinu interfectus est, filius autem ejus gurgite paludis sub-
mersus est, ita ut nec cadauer ejus potuerit inueniri. Digno damnatus judicio qui persecu-
tionem in Christianos mouens, beatum Laurentium leuitam et martyrem extinxit.

67.19-68.2
Beda:
Decius regnauit annis duobus mensibus sex. Hic cum Philippos patrem et filium in-
terfecisset, ob eorum odium rabido furore persecutionem in Christianos mouit, in qua Fa-
uianus in urbe Roma martyrio coronatur, post quem beatus Cornelius martyrio coronatur.
Cui successit Lucius natione Romanus ex patre Porphyrio, seditque annis tribus mensibus
duobus. Hic precepit, ut duo presbyteri, et tres diaconi in omni loco episcopum non de-
fererent, propter testimonium ecclesiasticum. Qui postquam de exilio reuersus est, capite
truncatus, positus est cum collegis suis episcopis. Stephanus natione Romanus ex patre
Julio post hunc curam suscepit episcopalem. Hic constituit, ut sacerdotes, et leuite uasis
et uestibus sacris in usu cotidiano non utantur, nisi in ecclesia tantum. Et hic decollatus
est ex precepto Decii intra missarum solempnia, quando communicabat, cum duodecim pre-
<pb n="68" ed="#g"/>
sbyteris, et septem Diaconibus, et decem et septem clericis, et in eodem<pb n="92v" facs="vat:§" ed="#a"/> loco ad Catacumbas
sepultus est.

68.3-68.8
Xistus natione Grecus ex philosopho post hunc intrepidus accessit ad pontificatum, se-
ditque anno uno mensibus decem. Hic non metuens principum minas, nec Imperialia pre-
cepta, dixit ad clerum suum: fratres et commilitones audistis precepta seua uulgari! uidete,
nemo metuat terrores. Tunc commendans thesauros ecclesie beato Laurentio, ipse tentus, et
catenatus ante templum Martis ductus, et in eo loco decollatus est cum Felicissimo et Aga-
pito et sepultus in cemeterio Calixti.

68.9-68.14
Cui Dionisius ex monacho successit, seditque annis duobus mensibus tribus. Hic con-
stituit in urbe Rome presbyteros in titulis singulis singulos propter penitentiam suscipiendos,
et propter baptisma, et parochias diuisit. Interea Alexander Jerosolimorum episcopus apud
Cesaream Palestine interficitur. Quidam autem uolunt Decium non solum imperii sui
tempore, uerum sub quibusdam aliis ante se regnantibus, propter crudelitatem, quam in Chri-
stianos exagitabat, Cesar, ad id sequendum fuisse.

68.15-68.19
Post interitum Decii, mox Gallus et Volusianus filius ejus imperatores creati sunt. Sub
his Emilianus in Moesia res nouas molitus est. Ad quem opprimendum cum ambo profecti
essent, inter Danubium amnem interfecti sunt, non completo bi<pb n="93r" facs="vat:§" ed="#a"/>ennio. Hi nihil omnino clarum
fecerunt: sola pestilencia et morbis atque egritudinibus notus eorum principatus fuit. Emilianus
obscurissime natus, obscurius imperauit; siquidem Maurus fuerat ac tertio mense extinctus est.

68.20-68.27
Beda:
Gallus cum Volusiano filio regnauit annis duobus, mensibus quattuor. Hujus imperii
tempus Dionysius Alexandrie episcopus ita meminit: At ne Gallus quidem Decii malum aut
uidere potuit, aut cauere: sed in eundem offensionis lapidem impegit: cujus cum regnum
in initio floreret, et cuncta ex sententia ei crederent, sanctos uiros, qui pro pace ejus regni
Deo summo supplicabant, persecutus est, cum quibus et prosperitatem suam fugauit, et pacem.
Origenes septuagesimo etatis sue anno nondum ad integrum impleto defunctus et in urbe
Tyri sepultus est.

68.28-68.31
Anno ab incarnatione Domini CCLVII et anno ab urbe condita MX, duo imperatores,
uicesimo septimo post Augustum loco, creati sunt. Valerianus in Grecia ab exercitu Au-
gustus appellatus. Rome autem a Senatu Gallienus Cesar creatus, mansitque Gallienus in
regno infeliciter annis quindecim, respirante Christianorum persecutione a Decio facta.

68.32-68.32
OCTAVA PERSECUTIO IN ECCLESIA

68.33-69.35
Valerianus siquidem mox ut arripuit imperium<pb n="93v" facs="vat:§" ed="#a"/> octauus a Nerone adigi per tormenta
Christianos ad idolatriam, abnegantesque eam, interfici jussit, fuso per omnem Romanam so-
<pb n="69" ed="#g"/>
litudinem sanguine sanctorum. Valerianus illico nefarii auctor edicti, a Sapore Persarum
rege captus, imperator populi Romani ignominiosus, apud Persas seruitute consenuit, ac in-
famis officii continua, donec uixit, damnatione sortitus, ut ipse adclinis humi regem semper
ascensurum in equum non manu sua, sed dorso attolleret. Et Ga[l]lienus quidem tam preclaro
Dei judicio territus, tanquam misero college permotus exemplo, pacem ecclesie tepidam
restituit. Sed non compensat injurie, ultionisque mensuram unius impii quamuis perpetua,
et supra modum abominanda captiuitas: contra tot milia excruciata sanctorum, justorum san-
guis ad Deum clamans, in eadem se terra, ubi fusus est, uindicari rogat. Non enim de solo
constitutore precepti justum supplicii judicium flagitabatur, sed etiam executores, delatores,
accusatores, spectatores, ac judices, postremo omnes, qui injustissime crudelitati uel tacita
uoluntate assentiebantur, quia Deus secretorum cognitor est, quorum maxima per omnes pro-
uincias pars hominum uersabatur, eadem ultionis plaga corripi justum erat. Soluuntur re-
pente undique, per<pb n="94r" facs="vat:§" ed="#a"/>missu Dei, ad hoc circumposite, relicteque gentes, laxatisque habenis in
omnes Romanorum fines inuehuntur Germani ex alpibus Rhetia, totaque Italia penetrata,
Rauennam usque peruagantes, etiam in Italiam transierunt, Grecia, Macedonia, Pontus, et
Asia Gothorum inundatione deletur. Nam Dacia trans Danubium in perpetuum aufertur;
Quadi, et Sarmate Pannonias depopulantur; Germani ulteriores abrasa potiuntur Yspania;
Parthi Mesopotamiam auferunt, Syriamque conradunt. Et ne qui forte Romani corporis ad
hanc dilacerationem cessaret, conspirant intrinsecus tyranni, consurgunt bella ciuilia, funditur
ubique sanguis Romanorum, Romanis barbarisque seuientibus: sed cito ira Dei in misericordia
uertitur. Igitur primus Genuus qui purpuram imperii sumpserat, apud Nitriam occiditur.
Postumus obscurissime natus inuasit tyrannidem, multo quidem reipublice commodo, nam
per decem annos ingenti uirtute ac moderatione usus et dominantes hostes expulit et perditas
prouincias in pristinam faciem reformauit; qui seditione militum interfectus est. Emilianus
apud Maguntiam, cum res nouas moliretur, oppressus est. Post mortem Postumii Marius
uilissimus opifex pur<pb n="94v" facs="vat:§" ed="#a"/>puram sumpsit, et secunda imperii die interfectus est. Deinde Victo-
rinus a Gallis ultro creatus uir strenuissimus, sed cum esset nimie libidinis, et matrimonia
aliena corrumpens, a centenario quodam dolum machinante, Agrippine occisus est, imperii
sui anno secundo. Huic successit Tetricius senator, qui tunc Aquitaniam honore presidis
administrans, absens a militibus imperator creatus est, et apud Burdigalem purpuram sumpsit,
multasque seditiones militum pertulit. At uero in Oriente per Odenathum quemdam collecta
agresti manu, Perse uicti sunt ac repulsi, defensata Syria, recepta Mesopotamia, et usque ad
Ctesifontem rusticani Syrie cum Odenatho suo uincendo uenerunt. Ga[l]lienus autem cum rem-
publicam deseruisset, ac Mediolani libidinibus inseruiret, fraude Aureliani ducis sui occisus
est imperii sui anno nono.

<pb n="70" ed="#g"/>

70.1-70.19
Beda:
Valerianus cum filio Galieno regnauit annis quindecim. Hic in Christianos persecutione
commota, statim a Sapore rege Persarum capitur, ibique luminibus orbatus, seruitute mi-
serabili consenescit. Unde Galienus tam claro Dei judicio territus, pacem Ecclesiis red-
didit; sed ob meritum tamen uel proprie libidinis, uel paterne impietatis, innumera barbaris
assurgentibus, Romani regni detrimenta sustinuit. Hac persecutione Ciprianus Car<pb n="95r" facs="vat:§" ed="#a"/>taginensis
episcopus, cujus doctissima extant opuscula, martyrio coronatur; cujus uite et passionis
uolumen egregium reliquit Pontius diaconus ejus, qui usque ad diem passionis ejus cum
ipso exilium sustinuit. Theodorus autem, cujus supra meminimus, cognomento Gregorius
Neocesaree Ponti episcopus, magna uirtutum gloria claret, e quibus unum est, quod ut ec-
clesie faciende locus sufficeret, montem precibus mouet, et alias trasfert Quo tempore
Dionysius Romae episcopus martyrio coronatur, et sepelitur cum fratribus suis. Felix na-
tione Romanus ex patre Constantio, post hunc episcopus effectus est, seditque annis quattuor,
mensibus tribus. Hic constituit super reliquias Martirum missas celebrari, et hic martirio
coronatus est, et sepultus in Cimiterio Pretextati. Marcus natione Romanus post hunc su-
scepit episcopatum. Hic constituit, ut nullus episcopus, uel sacerdos, etiam si majoris scientie
et probitatis sit, anteponat se prius quam ipse, ordinato. Et hic solus de tantorum numero
pontificum, martyrium euasit, et requiescit in ecclesia, in qua prius presbyter ordinatus fuerat,
quae usque hodie ecclesia sancti Marci dicitur in media Roma, in regione, que dicitur Pinus.

70.20-70.32
Anno Domini CCLXVII <pb n="95v" facs="vat:§" ed="#a"/> et anno ab urbe condita MXXV Claudius uicesimus octauus
ab Augusto a militibus electus, et a senatu appellatus Augustus, imperium sumpsit, et per
annum unum, et menses nouem feliciter tenuit Hic statim Gothos jam per annos quindecim
Illyricum, Macedoniamque uastantes, bello adhortus, incredibili eos strage deleuit. Cum
Alamannis haud procul a lacu Venaco in sylua, que Linguona dicitur, dimicans, tantam mul-
titudinem fudit, ut egre pars dimidia superfuerit; ob que clypeus ei aureus, et in Capitolio
statua ei aurea collocata est. Sed priusquam biennium imperii expleret, apud Syrmium morbo
correptus interiit. Tunc Marcion disertissimus Antiochene ecclesie presbyter, qui in eadem
urbe rhetoricam docuerat, aduersus Paulum de Samusathe qui Antiochie episcopus dogma-
tizabat, Christum communis nature hominem tantum fuisse, accipientibus notariis disputauit,
qui dialogus usque hodie extat. Claudio mortuo, Quintillus frater ejus ab exercitu cum
consensu senatus imperator electus est, uir quidem unice moderationis, et ciuilitatis, et solus
fratri preferendus, septimo imperii die interfectus est.

<pb n="71" ed="#g"/>

71.1-71.17
Anno ab incarnatione Domini CCLXXIII et anno ab urbe condita MXXVIII Aure-
liani XXIX<pb n="96r" facs="vat:§" ed="#a"/> ab Augusto imperium adeptus, quinque annis ac sex mensibus tenuit, uir indu-
stria militari excellentissimus, in bello potens; animi tamen immodici, et ad crudelitatem
propensior<surplus resp="#g">i</surplus>s, qui expeditione in Danubium suscepta, Gothos magnis preliis profligauit, di-
cionemque Romanam antiquis terminis statuit. Inde in Orientem conuersus, Zenobiam, que
occiso Odenatho marito suo, Syriam receptam sibi uendicauit, magis prelii terrore, quam
prelio, in potestatem redegit. Tetricum in Gallia minime sufficientem sustinere seditiones
militum suorum, scribentemque etiam eidem Aureliano: Eripe me his, invicte, malis ac per
hoc proditorem exercitus sui sine labore superauit. Sic orientis et aquilonis receptor, magna
gloria triumphauit, precedentibusque currum Tetrico et Zenobia. Hic urbem Romam muris
firmioribus cinxit, honoribus ualidioribus sepsit, templum Soli hedificauit, in quo infinitum
auri, gemmarumque constituit. Porcine carnis usum populo instituit. Iste primus apud Ro-
manos coronam capiti imposuit, et uestimenta habuit cum auro et gemmis, quod adhuc Ro-
mani in consuetudine non habuerant. Plurimos nobiles capite dampnauit, seuus, et sangui-
narius, ac necessarius magis in quibusdam, quam in <pb n="96v" facs="vat:§" ed="#a"/>nullo amabilis imperator; trux omni
tempore, etiam filii sororis interfector, discipline tamen militaris, et morum magna ex parte
correptor.

71.18-71.18
NONA PERSECUTIO IN ECCLESIA

71.19-71.26
Nouissime cum aduersus Christianos persecutionem nonus a Nerone monens decer-
neret, fulmen ante eum magno pauore circumstantium ruit, ac non multo post a militibus
occisus est, itineris medio inter Constantinopolim, et Eracliam, strate ueteris loco, quod
Cenoforum appellatur. Sub hoc ajunt pollere Philostratum Atheniensem ystoriographum,
et Longinum. Eutichianus natione Tuscus ex patre Marino, post Marcus romanus dictus
est episcopus, seditque anno uno mense uno. Hic constituit fruges super altare tantum fabe
et uue benedici. Hic temporibus suis trecentum quadraginta duos martires manibus suis
sepeliuit. Et hic martirio coronatur, et sepelitur cum fratribus suis in cimiterio Calixti.

71.27-72.3
Anno ab incarnatione Domini CCLXXVIII, et anno ab urbe condita MXXXII Tacitus
tricesimus ab Augusto imperium adeptus, uir egregie moderationis, et reipublice regende
idoneus; nichil tamen ostendere potuit, quia sexto mense regni sui occisus est in Ponto.
Post quem<pb n="97r" facs="vat:§" ed="#a"/> Florianus parem regni sortem ferens, tertio demum mense apud Tharsum inter-
fectus est, nec quicquam memorie dignum fecit. Anatolius natione Alexandrinus Laodicee
Syrie episcopus, philosophorum disciplinis eruditus, plurimo sermone celebratur; cujus ingenii
<pb n="72" ed="#g"/>
magnitudo de libro, quem supra pascha composuit, et decem libris arithmetice institutionis,
potest apertissime cognosci. Insana Manicheorum heresis his temporibus oritur a quo-
dam Persigena, nomine Manes.

72.4-72.13
Anno ab incarnatione Domini CCLXXVIIII et anno ab urbe condita MXXXIII Probus
uir illustris gloria militari ad administrationem reipublice accessit, tenuitque imperium annis
sex et mensibus quattuor. Hic Gallias jam dudum a Barbaris occupatas, per multa et grauia
bella deletis tandem hostibus ad perfectum liberauit. Bella deinde ciuilia, equidem sanguine
plurimo duo gessit, unum in oriente, quo Saturninum tyrannide subnixum oppressit et cepit;
aliud, quo Proculum, et Bonosum apud Agrippinam magnis preliis superatos interfecit Gallis,
et Pannoniis apud Sirmium quoque et Mesiam uineas conseri jussit, et Prouincialibus co-
lendas dedit. Hic cum innumera bella gessisset, pace patrata, dixit: Breui milites necessa-
rios non futuros; uir acer, strenuus, justus, et qui Aurelianum equaret gloria militari; morum
autem ciuilitate superaret. Interfectus est apud Sirmium tumultu militari in turri ferrata.

72.14-72.19
Beda:
Secundo hujus anno, ut in Chronicis Eusebii legitur, juxta Antiochenos cccxxv anni
juxta Tyrios CCCCII juxta Laodicenos CCCXXIIII, juxta Edessenos DLXXXVIII, juxta Ascalonitas
CCCLXXX, secundum Hebreos initium LXXXVI, Iobelei, quo significat annos quattuor milia CCL,
Archelaus Mesopotamie episcopus librum disputationis sue, quam habuit aduersus Manicheum
exeuntem de Perside Syro sermone composuit, qui translatus a Grecis habetur a multis.

72.20-73.6
Anno ab incarnatione Domini CCLXXXV et anno ab urbe condita MXXXVIII Carus
Narbonensis tricesimus secundus ab Augusto suscepit imperium, ac biennio tenuit, qui dum
filios suos Carinum, et Numerianum consortes regni effecisset, bellum aduersus Sarmatas
gessit, sed nunciato Persarum tumultu, ad orientem profectus est; res contra Parthos no-
biles egit, ipsosque prelio fudit, urbes Coelenen et (A)[c]tesifontem nobilissimas cepit, et cum
castra super Tigridem haberet, fulmine ictus interiit. Numerianus filius ejus, quem secum
Cesarem ad Persas duxerat, adolescens egregie indolis, cum oculorum <pb n="98r" facs="vat:§" ed="#a"/>dolore correptus in
lectulu ueheretur, fraude Apri soceri sui impulsus et interfectus est. Interea Carinus, quem
Cesarem ad Parthos proficiscens Carus in Illyrico, Gallia, et Italia reliquerat, omnibus se
sceleribus inquinauit, plurimos innoxios, fictis criminibus occidit, matrimonia nobilia corrupit,
condiscipulis quoque, qui eum in auditorio uerbi fatigatione taxauerant, perniciosus fuit, atque
omnibus hominibus inuisus, non post multum a Diocletiano difficili bello et maximo labore
apud Margum superatus; ac propter flagitia sua penam dedit uite. Gajus, natione Dalmata,
ex genere Diocletiani, ex patre Gajo, post Euthichianum urbis Rome episcopum suscepit
cathedram, seditque annis undecim mensibus quattuor. Hic constituit, ut ordines in ecclesia
sic ascenderent, ut esset hostiarius, lector, exorcista, accolytus, subdiaconus, diaconus, pre-
sbyter, et exinde episcopus ordinaretur. Hic fugiens persecutionem Diocletiani in cryptis
<pb n="73" ed="#g"/>
habitando per annos nouem, ab eodem Dioclitiano martyrio coronatur. Marcellinus, na-
tione Romanus, ex patre Projecto, post hunc in Romanum eligitur episcopum seditque annis
octo, mensibus quattuor. Pierius presbyter Alexandrie, sub Theodone episcopo tunc flo-
rentissime populos docuit et tantam sermonis diuersorumque <pb n="98v" facs="vat:§" ed="#a"/>tractatuum, qui usque hodie
extant, inuenit elegantiam, ut Origenes junior uocaretur; uir mire parsimonie, paupertatis
appetitor, qui post persecutionem, omni tempore uite sue Rome uersatus est.

73.7-74.20
Anno ab incarnatione Domini CCLXXXV[II], et anno ab urbe condita MXLI Diocletianus
tricesimus tertius ab Augusto, ab exercitu imperator electus, xx annis in imperio fuit; uir
Dalmatia oriundus, et obscurissime natus, adeo ut a nonnullis cujusdam senatoris libertinus
fuisse credatur. Is primum militibus in concione jurauit. Numerianum nullo suo dolo in-
terfectum; ut autem potestatis copiam habuit, Aprum interfectorem Numeriani manu sua
interfecit. Dehinc postquam Carinum superauit, cum in Gallia Amandus, et Elianus collecta
rusticanorum manu, quos Vacandas uocabant, perniciosos tumultus excitauissent, Maximianum,
cognomento Herculium, Cesarem fecit, misitque in Gallias, qui facile agrestium hominum
imperitiam, et confusam manum militari uirtute compescuit. Deinde Carausius quidam genere
infimus, sed consilio, et manu promptus, qui seuere militie famam fuerat consecutus, cum
ad obseruanda Oceani litora, que tunc Franci, et Saxo<pb n="99r" facs="vat:§" ed="#a"/>nes infestabant plus in perniciem, quam
in profectu reipublice ageret, ereptam predonibus predam nulla ex parte restituendo dominis,
sed sibi soli uendicando, accendit suspicionem, quia ipsos quoque hostes ad incursandos fines
artifici negligentia permitteret: quamobrem a Maximiano jussus occidi, purpuram sumpsit, ac
Britannos occupauit. Igitur per omnes Romanorum fines subitarum turbationum strages con-
crepuerunt, Carausio in Britannia rebellante, Achilleo in Egypto, cum et Africam Quinque-
gentiani infestarent. Narseus autem rex Persarum orientem bello premeret. Hoc periculo
Diocletianus permotus, Maximianum Herculeum ex Cesare fecit Augustum, Constantium uero
et Maximianum Galerium Cesares legit; quorum quidem Constantius nepos Claudii per filias
esse traditur. Constantius Herculei Maximiani priuignam, Theodoram nomine, accepit
uxorem, ex qua sex filios fratres Constantini habuit Galerius autem filiam Diocletiani, Vale-
riam nomine, accepit uxorem. Carausius Brittannia sibi per septem annos fortissime uen-
dicata, tandem fraude Alecti socii sui interfectus est. Alectus postea ereptam Carausio in-
sulam per triennium tenuit; quem Asclepiodotus prefectus pretorii oppressit, Brittanniamque
post <pb n="99v" facs="vat:§" ed="#a"/> decem annos recepit. Constantius uero Cesar in Gallia primo prelio ab Alamannis
profligato exercitu suo, uix ipse subreptus est; secundo autem secuta est satis secunda ui-
ctoria; nam paucis horis sexaginta millia Alamannorum cesa referuntur. At Maximianus
Augustus Quinquegentianos in Africa domuit. Diocletianus autem Achilleum obsessum per
<pb n="74" ed="#g"/>
octo menses, apud Alexandriam direptioni dedit, Egyptum totam proscriptionibus, cedibusque
fedauit. Preterea Galerius Maximianus, cum duobus jam preliis aduersus Narseum conflixis-
set, tertia inter Gallinicum, et Carras congressus, et uictus, amissis copiis ad Diocletianum
refugit: a quo arrogantissime susceptus est, ita ut per V milia passuum purpuratus ante
uehiculum ejus cucurrisse referatur. Verum hac contumelia, quasi cote ad uirtutem usus est,
mox per Illyricum, et Mesiam undique copias contraxit, Narseum magnis consiliis, uiribusque
superauit. Extinctis Persarum copiis, ipsoque Narseo in fugam coacto, castra ejus inuasit,
uxores, sorores, liberosque cepit, immensam uim gaze Persice diripuit, captiuos, quampluri-
mos Persarum nobilium abduxit; reuersus in Mesopotamiam ouans regressuss a Diocletiano
plurimo honore susceptus est; postea per eosdem duces strenue <pb n="100r" facs="vat:§" ed="#a"/> aduersus Carpos, Baster-
nasque pugnatum est. Sarmatas deinde uicerunt; quorum copiosissimam captiuam multitu-
dinem per Romanorum finium dispersere presidia. Diocletianus quippe moderatus callide
fuit, sagax, et admodum subtilis ingenii, et qui seueritate sua alienam inuidiam uellet explere;
diligentissimus tamen, et solertissimus princeps. In imperio Romano primus regie consue-
tudinis forma magis, quam Romane libertatis inheserat, et adorari se jussit, cum antea cuncti
salutarentur. Ornamenta auri atque gemmarum uestibus, calceamentisque indidit, nam prius
imperii insigne in clamide purpurea tantum fuerat, reliqua communia. Herculius autem
propalam ferus, uir ad omnem asperitatem, seuitiamque procliuis, inuidus, incommodus, ciui-
litatis penitus expers, asperitatem suam uultus horrore significans: hic nature sue indulgens,
Dioclitiano in omnibus senioribus consiliis obsecutus.

74.21-74.21
DECIMA PERSECUTIO IN ECCLESIA

74.22-75.19
Interea Diocletianus in oriente anno nonodecimo ejus imperii et Maximianus in occi-
dente uastari ecclesias, affligi, interficique Christianos decimo post Neronem loco ceperunt,
que persecutionibus fere omnibus anteactis diuturnior, atque immanior fuit; nam per decem
annos incendiis ecclesia, libris quoque exustis,<pb n="100v" facs="vat:§" ed="#a"/> proscriptionibus innocentum, martyrum ce-
dibus, incessabiliter acta est. Hec persecutio tam crudelis, et crebra fuit, ut intra unum
mensem decem et septem milia martyrum pro Christo passi inueniantur. Quo tempore
Marcellinus papa territus simul ex quorumdam suasu, et propter acceptam pecuniam a Dio-
clitiano deceptus turificauit idolis; quamobrem conuenere episcopi Rome ex diuersis prouin-
ciis, non penis, non exiliis, non ipso mortis discrimine pauefacti, numero centum quindecim,
qui cum lacrymis et gemitu celebrantes Concilium, sciscitabant cum reuerentia episcopum, si
<pb n="75" ed="#g"/>
ita res se haberet, ut fama retulerat. Marcellinus uero rem omnem feriatim, confessus est,
et se reum esse professus est, adiciens etiam se paratum obedire quicquid illi sibi uoluissent
imponere. Ad hec absit, ut summus pontifex ab aliquo judicetur; negasti tu, negavit et
Petrus magister tuus. Et quis Apostolorum ausus fuit eum exinde judicare? Sed egressus
foras fleuit amare. Tu igitur in sinu tuo collige causam tuam, tuo proprio ore te judica.
Audiens hec Marcellinus: ob scelus, inquit, et Idolatriam, quod infelix commisi, judico me depo-
nendum, anathematizo etiam quicumque corpus meum tradiderit se<pb n="101r" facs="vat:§" ed="#a"/>pulture; et accepto puluere
flens posuit super caput suum, et dixit: heu me avarum, me corrupit aurum, et non possum in
sacerdotio manere. Sicque pergens ad Diocletianum, et grauissimis eum uerbis exasperans,
ultro se professus christianum, cum Claudio et Quirino et Antonino capitalem accepit senten-
tiam. Cujus corpus per trigintaquinque dies jacuit inhumatum; noctu uero apparuit aposto-
lorum princeps in uisione Marcello sacerdoti, qui post eum episcopus effectus est, dicens:
Marcelle dormis? at ille: quis es Domine? et ille: Ego sum princeps apostolorum magister tuus,
et adiecit: Marcelle corpus meum, quod inhumanum est quare non sepelis? at ille: Domine corpus
tuum digno cum honore sepultum est. Et ille: Corpus Marcellini fratris mei, qui pro Christo
sanguinem fudit quare non sepelis? Non legisti in Euangelio sententiam Domini dicentis:
omnis, qui se humiliat, exaltabitur? multum se humiliauit, qui indignum sepultura se judicauit.
Vade ergo, et sepeli eum juxta me, ut quos non separauit martyrium, quosque justificauit Dei
gratia, non diuidat sepultura. Sicque factum est et sepultus est secus pedes beati Petri.

75.20-76.28
Marcellus natione Romanus, ex patre Benedicto, post hunc leuatur episcopus. Hic fecit
cimitera uia <pb n="101v" facs="vat:§" ed="#a"/> Salaria, et uiginti quinque titulos constituit in urbe Roma, et dioceses propter
baptismum, et penitentiam multorum, qui conuertebantur ex paganis, et propter sepulturas
martyrum. Huius temporibus uenerabilis matrona Lucina ecclesiam Christi rerum suarum
fecit heredem. Quod audiens Diocletianus, dampnauit eam proscriptione, et jussit ut Mar-
cellus episcopus dampnaretur in domo ejusdem matrone ad custodiendum animalia publica,
et per quinque annos compedibus ligatus in eodem martyrio perdurans, per epistolas paro-
chias diuidebat. Postea uero christiana religione crescente, domus catabuli in pulcherrimam
ecclesiam translata est, que usque hodie sancti Marcelli nomine titulatur. Passus est ea tem-
pestate beatus Mauritius cum una Cristianorum legione apud Rodanum; passus est Pam-
philius Eusebii Cesariensis episcopi necessarius, cuius uitam ipse tribus libris comprehen-
dit; passi sunt et duodecim fratres, ac beatus Marcus Ecane urbis episcopus, Sergius
quoque, et Bacchus, Cosmas, et Damianus, et alii quamplures, innumerabilesque per innu-
mera terrarum loca. Secundo persecutionis anno, Diocletianus ab inuito exegit Maximiano,
ut simul purpuram, imperiumque deponerent, ac junioribus in rempublicam substitutis, ipsi
<pb n="76" ed="#g"/>
in priuato otio<pb n="102r" facs="vat:§" ed="#a"/> consenescerent. Itaque sub uno die Diocletianus Nicomedie, Maximianus
Mediolani potestatem imperii simul, cultumque deposuerunt. Attamen cepta semel perse-
cutio usque ad septimum Constantini annum per decem annos feruere non cessat. Diocle-
tianus priuatus in uilla, que haud procul a Salona est, preclaro otio senuit, qui dum ab
Herculeo, atque Galerio ad recipiendum imperium rogaretur, tanquam pestem aliquam dete-
stans, in hunc modum respondit: Utinam si Salone possetis uiuere, olera manibus uestris ma-
gis institui, quam istud temtandum judicaretis. Galerius itaque Maximianus et Constantius
Augusti, primi Romanum imperium in duas partes determinauerunt; ita ut Galerius Illyricum,
Asiam, et orientem; Constantius uero Italiam, Africam, Ispaniam, et Gallias optineret. Sed
Constantius uir tranquillissimus, Gallia tantum Ispaniaque contentus, Galerio ceteras partes
concessit. Constantius quidem uir egregius, et summe mansuetudinis, ac prestantissime ci-
uilitatis, diuitiis prouincialium, ac priuatorum studens, fisci commoda non admodum affectans,
dicensque melius esse publicas opes a priuatis seruari, quam intra unum claustrum teneri.
Qui adeo modici cultus sibi curam reseruabat, ut priua<pb n="102v" facs="vat:§" ed="#a"/>torum aliquando indumentum gereret,
atque in amicorum uehiculis sederet. Aliquando etiam dum feriatis diebus cum amicis epu-
landum esset, priuatorum ei argento petito triclinia decorarentur. Hic omnino amabilis, ac
uenerabilis Gallis fuit, precipue quod Diocletiani suspectam prudentiam, et Maximiani san-
guinariam potestatem, imperio, ejus euaserunt. Galerius autem uir prone moderationis, et
egregius rei militaris, cum Italiam quoque, sinente Constantio, ad administrationem sibi ac-
cessisse sentiret: Cesares duos creauit, Maximinum, quem orienti prefecit, et Seuerum cui
Italiam dedit: ipse in Illyrico commoratus. Constantius uero sextodecimo imperii sui anno
in Britania, Eboraci diem obiit. Qui Constantinum filium ex obscuriore Helene concubine
matrimonio sibi natum, ex uite sue tempore ad imperium tulit. Tertio itaque persecutio-
nis anno, quo et Constantius obiit, Maximinus magis quam Seuerus maleficia et stupra
Christianorum persecutionibus accumulat. Quo tempore Eusebius natione Grecus ex me-
dico, post Marcellum Romanam rexit ecclesiam annis duobus mense uno. Huius temporibus
inuenta est crux Domini nostri Jhesu<pb n="103r" facs="vat:§" ed="#a"/> Christi V nonas madii: et baptizatus est Judas, qui et
Quiriacus uocatur. Qui etiam Eusebius martyrio coronatur, et sepultus est cum fratribus suis.

76.29-76.34
Melciades natione Afer huic successit in episcopatu, seditque annis tribus mensibus
septem. Hic constituit, ut nulla ratione die dominico, aut quinta feria jejunium quis de
fidelibus ageret. Et hic martyrio coronatus est, et appositus ad fratres suos. Passus est
ea tempestate Petrus Alexandrinus episcopus, cum plurimis Egypti episcopis. Lucianus
quoque uir moribus, et continentia, et eruditione precipuus, Antiochenus presbiter passus
est et Thimotheus Rome, et quamplures alii per diuersa loca.

<pb n="77" ed="#g"/>

77.1-77.10
Anni Domini CCCVIII Constantinus Constantii ex obscuriore matrimonio Helene filius,
et in loco patris exoptatissimus ac moderator, in Britannia effectus imperator est, regnauitque
annis XXX mensibus X. Ab anno autem persecutionis quarto, Maxentius Herculii Maxi-
miani filius Rome Augustus appellatur. Licinius Dacia oriundus, Constantie sororis Con-
stantini uir, Carmunti imperator creatus. Ita respublica tunc sub nouis quattuor princi-
pibus fuit: Constantino, et Masentio filiis Augustorum Licinio autem, et Maximino hominibus
nouis. <pb n="103v" facs="vat:§" ed="#a"/> Deinde quinto persecutionis anno, inter Constantinum, et Maxentium bellum ci-
uile exortum est. Maxentius sepe multis preliis fastigatus, ultime ad pontem Moluium uictus,
et interfectus est. Maximinus persecutionis incentor, executorque infestissimus, apud Thar-
sum, dum ciuile bellum contra Licinium disponit, interit.

77.11-78.21
Ieronimus:
Siluester natione Romanus ex patre Rufino, post Melciadem romanam gubernauit eccle-
siam, seditque annis XXIII mensibus IX. Hic persecutionem Constantini primo fugiens, exilio
fuit in monte Sirapti: et postmodum rediens cum gloria, baptizauit eundem Constantinum
Augustum. Sed quia de ejus baptismo uaria scripture pronunciant, dicendum mihi uidetur,
quid diuerse scripture sentiant, et cui magis fides sit adhibenda. In decretali epistola Eu-
sebii, sicut ipso narrante cognouimus, legimus, eundem principem post uictoriam Scitharum,
qui transmeato Danubio Tracias uastauerant, uenisse Romam, et ab Eusebio episcopo romano
cathecizatum, quamuis in multis codicibus, uitio scriptorum reperiatur, eundem a prefato pon-
tifice baptizatum: quod falsum satis euidenter apparet. Quis enim, tanto principe baptizato,
auderet christianis necem inferre? Et ipsum<pb n="104r" facs="vat:§" ed="#a"/> romanum pontificem Melciadem nomine jugu-
lare? et cujus erat Tarquinius, nisi romani imperatoris prefectus, qui Timotheum christianis-
simum uariis tormentis interemit, et Siluestrum eiusdem Timothei hospitem carcerali manci-
pauit custodia? et cuius persecutiones fugiens Siluester episcopum in montem Sirapti late-
bram fouebat? Quia uero regius animus implicitus curis per multa distenditur, a beato Eu-
sebio cathecizatus distulit baptismum, quod postea, fauente gratia, reuelatione apostolorum
commonitus, occasione recuperande salutis a beato susciperet Siluestro. Et ita hoc esse in-
dubitanter catholica credit ecclesia. Illud uero, quod in historia ecclesiastica tripartita le-
gitur; eumque usque ad mortem distulisse baptisma, et in Nicea ciuitate in Arriana fide bapti-
zatum, mirabiliter abhorret a uero. Quis enim nisi mente captus crediderit, tantum uirum,
sub quo Nicena Sinodus trecentorum decem et octo patrum sanctorum, in qua fides nostra
recitata est, et Arrius cum suis complicibus dampnatus, errori se uellet mancipari dampnato,
maxime cum et Arrium sciret sanctorum patrum, et sua auctoritate dampnatum, et Constan-
tinopoli, Dei judicio turpissima morte multatum? Beatus autem Siluester <pb n="104v" facs="vat:§" ed="#a"/> priuilegium meruit
a Constantino Augusto, ut omnes episcopi sint subiecti romano pontifici, ut iudices impera-
<pb n="78" ed="#g"/>
tori. Huius temporibus factum est Concilium cum ejus precepto in Nicea Bythinie, et con-
gregati sunt trecentum decem et octo episcopi catholici, qui exposuerunt fidem integram
catholicam immaculatam, et damnauerunt Arrium, et Fotinum, et Sabellium hereticos, uel
eorum sequaces. In Urbe uero Roma congregauit ipse cum consilio Augusti ducentos octo-
ginta episcopos, et dampnauit iterum Calixtum, Arrium et Fotinum, ac Sabellium hereticos
constituit chrisma ab episcopo confici, et ut baptizatum statim et a fonte leuatum liniat pre-
sbyter crismate in uertice, propter occasionem transitus mortis. Hic constituit, ut Romanus
presul a nullo judicetur, et ut presbyter non condemnaretur, nisi sub quadraginta testium
certa comprobatione. Et ut minoris ordinis aliquis majorem non posset accusare. Et ut
nullus laicus clerico crimen audeat inferre, et ut clericus ante laicos non judicetur; et ut
nullus clericus propter causam suam quamlibet in curiam introiret, nec contra iudicem du-
ceretur, nisi in ecclesia tantum. Hic con<pb n="105r" facs="vat:§" ed="#a"/>stituit ut diacones dalmaticis in ecclesia uterentur,
et ut sacriticium altaris non in serico, neque in panno tincto celebretur, nisi tantum in lineo
terreno procreato, sicut corpus domini nostri Jhesu Christi in syndone munda sepultum est.
Constituit etiam, ut si quis desiderare in ecclesia militare, aut proficere, ut esset lector die
XXX, exorcista dies triginta, acolitus annos V, subdiaconus annos V, diaconus annos VII, pre-
sbyter annos III, probatus ex omni parte, etiam et ab his, qui foris sunt, testimonium habere
bonum, unius uxoris uirum, uxorem a sacerdote benedictam, et sic ad ordinem episcopatus
accederet. Et ut nullus majoris, uel prioris ordinis locum inuaderet, sed ordinem temporum
cum religionis pudore cognosceret. Constituit etiam, ut si quis reus mortis ad ecclesiam
confugerit, judiciu mortis euadat.

78.22-79.21
Beatus autem Siluester catholicus et confessor quieuit in pace, et sepultus est Rome
juxta palatium Octauiani, ad locum, qui dicitur Caput. Constantinus igitur post decem an-
nos, quam a persecutoribus ecclesia uexabatur, de persecutione christianus effectus pacem
ecclesie indulsit. Iste uir ingens, et omnia perficere nitens que in animo preparasset, simul
principatum totius orbis affectans Licinio <pb n="105v" facs="vat:§" ed="#a"/> bellum intulit; Licinius autem auaritie cupidine
omnium pessimus, neque alienus a luxurio uenerio, asper admodum, haud mediocriter impa-
tiens, infestus literis, quas, per inscientiam, uirus ac pestem publicam nominauit, precipue
forensem industriam diligebat, rusticanus, eo quod ab eodem genere ortus alitusque erat,
satis inutilis, ac malitie custos. Hic itaque repentina rabie suscitatus, omnes christianos e
palatio suo iussit expelli. Mox bellum inter Constantinum, et ipsum Licinium efferbuit: sed
Constantinus Licinium in Pannonia primum uicit, deinde apud Kiala oppressit, uniuersaque
<pb n="79" ed="#g"/>
Grecia potitus Licinium crebris bellis terra marique assurgentem et repressum, tandem ad
deditionem coegit: priuatum jussit occidi anno dominationis sue fere quintodecimo. Quam-
uis omnibus jam ministris nefarie persecutionis extinctis, Alexandrine urbis presbyter a ue-
ritate fidei catholice deuians, exitiabile plurimis dogma constituit. Qui simul ut primum Ale-
xandrie uel notus, uel notatus inter confusos uulgo sectatores, insectatoresque factus est ab
Alexandro ejusdem tunc urbis episcopo pulsus ecclesia est. Cumque homines, quos in erro-
rem seduxerat etiam in seditionem excitaret, apud Niceam urbem Bithi<pb n="106r" facs="vat:§" ed="#a"/>nie conuentus trecen-
torum decem et octo episcoporum factus est, per quos Arrianum dogma exitiabile, et mise-
rum esse euidentissime deprehensum, palam proditum ac reprobatum est. Sed inter hec
latent cause, cur uindicem gladium et destinatam in impios punitionem Constantinus imperator
etiam in proprios egit effectus. Nam Crispum filium suum interfecit, et Licinium filium so-
roris, postquam Cesares sunt creati, occidi jussit. Preterea multas gentes diuersis preliis
subegit, innumere in eo animi corporisque uirtutes claruerunt, militaris glorie appetentissi-
mus, fortuna sibi in bellis prospera fuit, industria sagacissimus, ciuilibus artibus deditus, in-
sectator justi amoris, quem sibi et liberalitate, et docibilitate quesiuit: sicut in nonnullis amicis
dubius, ita in reliquos egregius, nullam occasione pretermittens, quo opulentiores eos clario-
resque prestaret. Multas leges abrogauit, quasdam bonas et equas, plerasque superfluas,
nonnullas seueras. Urbem nominis sui, Romanorum regum uel primus, uel solus instituit,
que sola espers idolorum, ad hoc breuissimo tempore condita a Christiano imperatore prouecta
est, ut sola Rome tot seculis miseriisque prouecte, forma et potentia merito possit equari.
Tunc beatus Nicolaus Mirensis <pb n="106v" facs="vat:§" ed="#a"/> episcopus uirtutibus radiabat.

79.22-79.28
Constantinus uero imperator primum juxto ordine et pia uice uertit edictum, siquidem
statuit, extra ullam hominum cedem templa claudi, et Christianorum ecclesias aperiri. Mox
Gothorum fortissimas, et copiosissimas gentes in ipso barbarici soli sinu, hoc est in Sarma-
tarum regione, deleuit. Quemdam Calocerum in Cypro aspirantem nouis rebus oppressit
(cum) Tricennalibus suis Dalmatium Cesarem legit. Cumque bellum in Persas moliretur, in
uilla publica juxta Nicomediam, dispositam bene rempublicam filiis tradens, diem obiit anno
imperii sui XXXI etatis autem LXVII.

79.29-80.20
Constantinus uero imperator primum juxto ordine et pia uice uertit edictum, siquidem
Constantinus autem fecit Rome, ubi baptizatus est, basilicas istas, quas et ornauit.
Basilicam Constantinianam, ubi posuit ista dona: fastigium argenteum battutile, quod habet
in fronte Saluatorem sedentem in sella cum pedibus V ponderans libras CXX, et duodecim
apostolos, qui pensant singuli in quinis pedibus libras XC cum coronis argenti purissimi. Item
a tergo respicientem in absida Saluatorem sedentem in throno in pedibus V ex argento pu-
<pb n="80" ed="#g"/>
rissimo ponderans libras CXXXX, et angelos IIII ex argento in pedibus V ponderantes singuli
libras cv cum gemmis a<pb n="107r" facs="vat:§" ed="#a"/>labandenis in oculos tenentes hastas; fastigium ipsum, ponderantes
libras duo milia XXV. Fastigium ex auro purissimo cum delfinis L cum cathena, qui pon-
derant libras XXV. Coronam ex auro purissimo cum delfinis xx pensantes libras singule XV.
Cameram basilice ex auro trimitam in longum, et in altum libras quingentas: altaria VII ex
argento purissimo, ponderantia singula libras CC. Reliqua utensilia basilice, que constituit in
opus ministerii, siue ex auro, siue ex argento, qui uult pleniter scire, inueniet in gestis pon-
tificum Romanorum. Fontem sanctum, ubi baptizatus est Constantinus Augustus, ex lapide
porfiretico, et omni parte coopertum intrinsecus, et foris, et desuper, et quantum aqua con-
tinet, ex argento purissimo libras tria milia VIII. In medio fontis columna porfiretica, que
portat fialam auream, ubi candela est, que pensat auri purissimi libras LII, ubi ardet balsami
libras ducentas. Nixum ex tippa amianti in labro fontis agnum ex auro purissimo funden-
tem aquam, qui pensantes libras xxx; ad dexteram agni Saluatorem ex argento purissimo in
pedibus V qui pensantes libras DXX in leua agni beatum Johannem Baptismam ex argento
in pedibus V tenentem titulum scriptum: Ecce agnus Dei, Ecce qui tollit peccata mundi, qui
pensant libras C. Ceruos ex argento purissimo V fundentes aquam, qui pensant singuli li-
bras LXXX. Timiamatherium ex auro purissimo, quod pensat libras X cum gemmis prassinis
et hiacyntinis ex undique numero XLII. Reliqua dona, que obtulit Constantinus Augustus
domui sancti Fontis, ac massas per singula loca, seu et alia plurima, inuenies in gestis Ro-
manorum Pontificum.

80.21-80.27
Eodem tempore Constantinus Augustus fecit basilicam beato Petro apostolo in templo
Apollinis, cujus locum corpus sancti Petri ita recondidit. Ipsum locum undique ex ere Cypro
conclusit, quod est immobile; ad caput pedes V; ad pedes pedes V, subter pedes V, supra
pedes V. Sic inclusit corpus beati Petri apostoli, et recondidit, et exornauit, supra columpnas
porfireticas, et aliquas columpnas uitineas, quas de Grecia perduxit. Fecit autem cameram
basilice ex auro fulgentem, et super corpus beati Petri, quod ere conclusit fecit crucem au-
ream purissimam, pensantem libras LC in mensura loci pensantem, ubi scriptum hoc:

80.28-80.29
CONSTANTINUS AUGUSTUS ET HELENA AUGUSTA HOC DONUM REGALE SIMILI FULGORE COR-
RUSCANS AULA CIRCUMDAT.

80.30-80.30
Scriptum ex litteris nigellis.

80.31-81.9
Eodem tempore fecit basilicam beato Paulo apostolo ex<pb n="108r" facs="vat:§" ed="#a"/> suggestione Siluestri episcopi,
cujus corpus sanctum ita recondidit in ere, et conclusit, sicut corpus beati Petri. Constanti-
nus Augustus donum obtulit sub Tharso Cilicie insulam Cordianon, que prestat solidos DCCC.
<pb n="81" ed="#g"/>
Nam omnia uasa sacrata aurea, uel argentea, aut erea composuit, sicut in basilica beati
Petri apostoli, ita et beati Pauli apostoli ordinauit. Sed et crucem auream super locum
beati Pauli apostoli posuit, pensantem libras CL. Donauitque eodem loco sub ciuitate Tyria
possessionem Comitum prestantem solidos DL. Eodem tempore fecit Constantinus Augustus
basilicam in palatio Sessoriano ubi de ligno sancte crucis domini nostri Jesu Christi posuit,
et in auro et gemmis conclusit, ubi et nomen ecclesie dedicauit, que cognominatur usque
hodie Ierhusalem; in quo loco constituit pretiosa dona ista: candelabra ante lignum sanctum
lucentia argentea quatuor, secundum numerum quatuor euangeliorum ponderantia singula
libras LXXX.

81.10-81.11
Eodem tempore fecit basilicam sancte Agnetis martyris, ex rogatu filie sue: et baptiste-
rium in eodem loco, ubi et baptizata est soror ejus Constantia, cum filia Augusti.

81.12-81.16
Eodem tempore Constantinus Augustus fecit basilicam beato Laurentio martiri uia Ti<pb n="108v" facs="vat:§" ed="#a"/>bur-
tina in agro Verano, supra arenario cripte: et usque ad corpus sancti Laurentii martyris fecit
gradus ascensionis, et descensionis. In quo loco construxit absidam, et exornauit marmori-
bus porfireticis, et desuper loci inclusit de argento, et cancellis de argento purissimo ornauit,
qui ponderant libras mille, et cetera dona obtulit copiosa.

81.17-81.19
Hisdem temporibus Constantinus Augustus fecit basilicam uia Lauicana inter duos lauros
beato Petro, et Marcellino martyri, et Mausoleum, ubi beatissimam Augustam matrem suam
posuit in sarcophago porfiretico.

81.20-81.21
Eodem tempore fecit Constantinus Augustus basilicam in ciuitate Hostia, juxta portum
urbis Rome, beatorum apostolorum Petri, et Pauli, et Johannis Baptiste.

81.22-81.23
Hisdem temporibus fecit Constantinus Augustam basilicam in ciuitate Albanense sancti
Johannis Baptiste.

81.24-81.26
Fecit et Constantinus Augustus intra urbem Capuam basilicam apostolorum, que cogno-
minauit Constantinianam, in qua plurima posuit dona. Fecit quoque basilicam in urbe
Neapoli.

81.27-81.33
Marcus natione Romanus, ex patre Prisco, Siluestro successit in episcopatu, seditque
annis II, mensibus VIII. Hic constituit, ut episcopus Hostie, cum ab eo episcopus urbis Ro-
mae consecratur, pallio uteretur. <pb n="109r" facs="vat:§" ed="#a"/>Et constituit in ecclesia omnibus diebus dominicis, et in
natalitiis apostolorum post euangelium, symbolum ab omni clero, et populo alta uoce cantari.
Et hic requieuit in pace, et sepultus est in ecclesia beati Petri apostoli, cujus fundamenta
Constantinus imperator octauo die post baptismum suum, terram ipsemet fodiens, primus im-
posuit, et ad finem, ut est cernere, usque perduxit.

<pb n="82" ed="#g"/>

80.1-80.4
Julius natione Romanus ex patre Rustico, post hunc papalem suscepit apicem, seditque
annis XV mensibus II. Huius precepto orientales episcopi thronos suscepere. Et constituit,
ut omnia monumenta cartarum ecclesiasticarum rerum, per romane ecclesie fierent Primi-Scri-
nium, et hic sepultus est in basilica beati Petri Apostoli.

82.5-82.15
Anno Domini CCCXXXIX et anno ab urbe condita MXCII, Constantius tricesimus quintus
ab Augusto, cum Constantino et Constante fratribus suis imperium adeptus XXIV annis te-
nuit. Fuit inter successores Constantini et Dalmatius Cesar fratris filius: sed continuo mi-
litari factione fraude deceptus est. Interea maligna semper aduersus Deum uerum diaboli
infectacio, que ab inicio mundi usque nunc a sincera fide, religionisque tramite, obfusis ne-
bulis, lubrica hominum corda perturbat, postquam Christianis imperatoribus summam regie
potestatis in meliora uertentibus, ecclesiam Christi zelo Ido<pb n="109v" facs="vat:§" ed="#a"/>latrie persequi destitit, aliud
machinamentum, quo per eosdem christianos imperatores Christi ecclesiam uexaret, inuenit.
Fit igitur Arrio noui erroris auctori, ceterisque discipulis ipsius ad familiaritatem Constancii
imperatoris promptus aditus, et facilis uia. Suasere quippe Constantio ut quosdam in Deo
gradus credat.

82.16-82.23
Anno itaque secundo Constantii imperii, ipso quidem precipiente, apud Laodiciam Syrie
urbem coram Judice, nomine, et opere Probo, turbis hinc inde circumstantibus, maxima di-
sputatio, omnium quidem catholicorum utillima, ac inter Athanasium, atque Arrium hereti-
cum, ceterosque hereticos uentilata est. Peruerso igitur zelo potestas armatur illusa, et sub
nomine potestatis jus persecucionis agitatur: dum impietas Arriana Constantii regis fulta
presidio exiliis carceribus et uariis aflictionum modis, primum Athanasium, deinde omnes non
inperatorie partis episcopos persecuta est. De noua quippe nominis electione, quod est
Homousio contenditur, ut Arrianorum pocius ecclesie, quam catholicorum sint.

82.24-82.25
Maximinus Treuerorum episcopus tunc clarus habetur, a quo Athanasius Alexandrie
episcopus cum a Constantio quereretur ad penam, honorifice susceptus est.

82.26-83.10
Interea Rome defuncto Julio papa, Liberius natione romanus, ex patre Augusto, post
hunc suscepit episcopatum, seditque annis VI mensibus III<pb n="110r" facs="vat:§" ed="#a"/>. Hic in initio sui episcopatus,
exilio reportatur a Constantio, eo quod noluisset heresi Arriane consentire, et fecit in exilio
annos tres. Tunc congregati sacerdotes cum eiusdem Liberii consilio, et ordinauerunt [in
loco ejus] Felicem presbyterum episcopum uenerabilem uirum. Et fecit Concilium Felix, et
inuenit duos presbyteros consentientes Constantio Augusto, nomine Ursacium, et Valentem,
et ejectis cum Concilio quadraginta et octo episcoporum, post paucos (autem) dies, zelo ducti
<pb n="83" ed="#g"/>
Ursacius, et Valens rogauerunt Constantium Augustum, ut reuocaret Liberium de exilio, ut una
tantum comunione participaret, extra secundum baptismum. Liberius autem, ut preceptis
Augusti assensum dedit, de exilio reuocatus est. Rediens autem Liberius de exilio, habitauit
in cimiterio sancte Agne apud germanam Constantii Augusti. Tunc Constantius Augustus
fecit concilium cum Arrianis hereticis, simul etiam cum Ursacio, et Valente, et ejecit Feli-
cem de episcopatu, qui erat catholicus, et reuocauit Liberium. Qui consentiens Constantio
Augusto heretico, non tamen rebaptizatus est Liberius, sed consensum prebuit, et potencia-
liter tenuit basilicas Apostolorum Petri et Pauli, et basilicam Constantinianam annis septem,
et fuit persecutio magna in urbe Roma, <pb n="110v" facs="vat:§" ed="#a"/>ita ut clerici, et sacerdotes, neque in ecclesia, ne-
que in balnea haberent introitum, sed gladio necarentur, et martyrio coronarentur.

83.11-83.22
Felix autem episcopus natione romanus ex patre Anastasio, sedit anno uno, mensibus sex.
Hic declarauit Constantium filium Constantini hereticum, et secundo baptizatum ab Eusebio
Nicomediense, juxta Nicomediam, et per hoc declararum. Ab eodem Constantio depositus
de episcopatu, martirio coronatur, et capite truncatur IIII kalendas augusti: dies itaque Fe-
licis omnes sub Liberii papatu dinumerantur. Sequitur terremotus orribilis per plurimas
orientis urbes solo sternens. Constanti[n]us predictus imperator, dum Constantem fratrem
bello infectatur, incauta petulantia se offerens, a ducibus ejus occisus est. Constans aduersus
Persas, quid Mesopotamiam uastauerant, nouem preliis parum prospere decertauit. Nouissime
seditione, atque intemperantia militum, nocte adoriri pugnam coactus, patratam pene uictoriam
insuper uictus amisit. Post, cum se intolerandis uitiis dedisset, ac penam prouincialium,
fauore militum compararet, Magnentii dolis in oppido, cui Helena nomen est, proximo Ispa-
nie, interfectus est, anno imperii sui XVII etatis xxx.

83.23-84.19
Magnentius enim apud Augustodunum arripuit imperium, quod continuo per Galliam,
Africam, Italiamque porrexit.<pb n="111r" facs="vat:§" ed="#a"/> In Illirico autem Uetranionem etate grandeuum, imperato-
rem sibi milites creauerunt, uirum natura simplicem, cunctisque jucundum, sed qui literas
non didicisset. Itaque cum primas literarum syllaba imperator senex interdum inuitus me-
ditaretur, a Constantio, qui tunc in Magnentium, ultione fratris accensus, bellum parabat,
deponere jussus imperium, abiciens cum literis purpuras contentusque priuatis feriis, pala-
cium simul, scolamque dimisit. Nepotianus deinde Rome Constantii sororis filius, gladia-
torum manu fretus, inuasit imperium; qui cum improbus, ac per hoc inuisus cunctis esset,
uicesimo (septimo) [octauo] die ejus imperii, a Magnentianis ducibus oppressus est: cujus
<pb n="84" ed="#g"/>
caput, sicut pila per urbem circulatum est. Sequitur bellum illud orribile inter Constan-
tium, et Magnentium, apud Mursam urbem gestum, in quo multa Romanarum uirium pro-
fligatio etiam in posterum nocuit. Magnentius tamen uictus aufugit, ac non multo post apud
Lugdunum, propria se manu interfecit. Decentius quoque fratrer ejusdem quem Cesarem
Gallis prefecerat, apud Senonam laqueo uitam finiuit. Anno imperii sui quarto, Con-
stantium Gallum patrui filium Cesarem legit; quem rursus crudeliter ac tirannice agentem,
paulo postquam creauerat occidit. Siluanum <pb n="111v" facs="vat:§" ed="#a"/> quoque per Gallias rebus nouis inhiantem
mature circumuentum, opprimendumque ante triginta dies curauit. Igitur Siluano interfecto
Julianum patruelem suum, Galli fratrem, Cesarem legit, et misit ad Gallias, tradita ei
in matrimonium sorore. Itaque Julianus, Cesar, euersas, oppressasque ab hostibus Gal-
lias strenuissime in integrum restituit, paruis copiis Alamannorum multitudinem fudit, Rheno
Germanos reuinxit. His elatus successibus, fastigium usurpauit Augusti, et mox Italiam,
Illiricumque peruadens, Constantium Parthicis preliis occupatum, regni parte priuauit.
Constantius Juliani scelere comperto, dimissa expeditione Parthorum, dum ad ciuile bellum
reuertitur, in itinere inter Ciliciam, Capadociamque defunctus est. Anno imperii trice-
simo octauo etatis quadragesimo quinto. Ita ille, qui discissa pace, et unitate fidei catho-
lice, christianos aduersus, christianos armans, ciuili, ut ita dicam, bello ecclesie membra
dilacerauerat, totum inquietum tempus imperii, molestissimumque spacium uite sue bellis
ciuilibus etiam per propinquos, et consanguineos, excitatis exercuit, exegit, expendit.

84.20-84.22
Beda:
Constantius cum Constantino, et Constante fratribus, regnauit annis XXIV mensibus V
Jacobus Nisibinus episcopus cognoscitur: ad cujus preces<pb n="112r" facs="vat:§" ed="#a"/> sepe urbs discrimine liberata est.

84.23-84.27
Antonius monachus centesimoquinto etatis sue anno in heremo moritur. Reliquie apo-
stoli Timothei Constantinopolim inuecte. Constantio Romam ingresso, ossa Andree apostoli,
et Luce Euangeliste a Constantinopolitanis miro fauore suscepta. Hilarius Pictauiensis
episcopus, qui pulsus ab Arrianis in Phrigia exulauerat, cum apud Constantinopolim librum
pro se Constantio porrexisset, ad Gallias redit.

84.28-85.11
Anni Domini CCCLXIII Julianus anno uno, et mensibus octo regnauit. Hic ad idolorum
cultum cujusdam Judei factione conuersus christianos persequitur: qui etiam, dum in odium
Christi templum in Hierosolymis reparari permisisset, atque ex omnibus prouinciis Judei col-
lecti noua templi fundamenta jacerent, subito nocte oborto terremotu, saxa ab imo funda-
mentorum excussa, longe lateque dispersa sunt; igneus quoque globus ab interiori ede templi
<pb n="85" ed="#g"/>
egressus, plurimos eorum suo prostrauit incendio. Quo tempore reliqui pauefacti. Christum
confitebantur inuiti; et ne hoc casu crederent factum, in sequenti nocte in uestimentis cun-
ctorum signum apparuit Crucis. Pagani apud Sebasten Palestine urbem sepulchrum Johannis
Baptiste inuadunt, ossa dispergunt; eadem rursus collecta, et cremata,<pb n="112v" facs="vat:§" ed="#a"/> latius dispergunt. Sed
Dei prouidentia, affuere quidam ex Jerosolimis monachi, qui mixtim colligentibus queque ipsi
poterant, ablata ad patrem suum Philppum pertulere. Ille uero confestim, ad Pontificem
maximum tunc Athanasium per Julianum diaconem [suum] mittit, que ille suscepta, paucis
arbitris, sub cauato sacrarii pariete inclusa prophetico spiritu profutura generationi postere
conseruauit. Cujus presagium sub Theodosio principe, per Theophilum ejusdem urbis epi-
scopum completur, qui destructo Serapis sepulchro, Sancti Joannis ibidem consecrauit ec-
clesiam. Hec itaque Beda.

85.12-85.30
Orosius autem:
Anno ab urbe condita MCXVI Julianus dudum Cesar post [autem] XXXVI ab Augusto
potitus est regno, anno uno et mensibus sex; imperii summam solum obtinuit christianam
religionem arte potius, quam potestate infectatus: ut abnegaretur fides Christi, et idolorum
cultus susciperetur, honoribus magis prouocare, quam tormentis cogere studuit; aperto ta-
men precepit edicto, ne quis christianus [docendorum] liberalium studiorum professor esset.
Sed tamen, sicut a majoribus nostris compertum habemus, omnes ubique propemodum pre-
cepti conditiones amplexati, officium magis, quam fidem deserere maluerunt. Julianus autem
bellum aduersus Parthos parans, cum Romanas uires contractas undique ad destinatam
secum traheret perditionem, christianorum sanguinem Diis suis nouit, palam persecuturus
ecclesiam, si uictoriam potuisset adipisci; nam et amphiteatrum Jerosolymis extrui jussit, in
quo, reuersus a Parthis, episcopos, monachos, omnesque ejus loci sanctos bestiis etiam arte
seuioribus obiiceret, spectaretque laniandos. Itaque postquam a Ctesiphonte castra mouit,
dolo cujusdam transfuge in deserta perductus, cum ui sitis, et ardore solis, atque insuper
labore arenarum confectus periret exercitus, imperator tanto periculo anxius, dum per uasta
deserti incautus euagatur, ab uno quodam hostium equite incognito ictus interiit. Sic mi-
sericors Deus impia consilia impii morte dissoluit. Quidam uero dicunt, quia cum per-
cussus diuino judicio fuisset, manum de sanguine suo impleuit, sparsitque in celum, et dixit:
vicisti, Galilee, vicisti.

85.31-86.12
Anno incarnationis dominice CCCLXV, et anno ab urbe condita MCXVII Jouianus
natus patre Varriano; a Pannonie prouincia, corpore insignis, letus ingenio, litterarum stu-
diosus, ad obtinendum imperium in summo rerum discrimine ab exercitu creatus est impe-
rator, commendatione patris militibus, quam sua notior. Qui jam turbatis rebus, exercituque
<pb n="86" ed="#g"/>
inopia laborante, cum et locorum iniquitate circumseptus, nullam euadendi facultatem nan-
cisceretur, fedus cum [Sapore] Persarum Rege, etsi ignobile, non tamen necessarium satis
pepigit; quippe ut tutum, et incolumem romanum exercitum non solum ab incursu ho-
stium, uerum etiam a locorum periculo liberaret, Nisibin oppidum, et partem superioris
Mesopotamie Persis concessit, inde dum ad Illiricum rediens per Galatiam iter agit, cum
in cubiculum quoddam nouum sese cubitum recepisset, calore prunarum, et nidore parietum
nuper calce illitorum aggrauatus, et suffocatus est: octauo demum mense, quam imperare
ceperat, uitam finiuit. Sinodus Antiochie a Melito, et suis facta, in qua Homo[o]usyon
rejecto, medi inter hec Homo[o]usyon, Macedonianum dogma uindicauerunt. Jouianus lapsu
Constantii predecessoris admonitus, honorificis, et officiosissimis literis Athanasium requirit,
ab ipso formam fidei, et ecclesiarum disponendarum suscepit modum; sed ejus pia, letaque
principia mors immatura corrupit.

86.13-86.25
Rome uero, mortuo Liberio Papa, Damasus natione Yspanus, ex patre Antonio, post
hunc suscepit episcopatum, seditque annis xvIII menses duos. Ordinatus est autem sub con-
tentione cum lirsinus, et facto concilio sacerdotum, constituerunt Damasum, quia major
populi pars ejus, et plurima multitudo erat. Ursinum uero ejectum ab urbe constituerunt
episcopum in Neapolim. Damasus itaque in Sinodali judicio, uoce publica dampnauit Li-
berium, et annullauit omne quod fecit. Hic constituit, ut Psalmi Dauid in ecclesiis cum gloria
distincte cantarentur per diei horas, et noctis uigilias. Hic precepit ut intra missarum sol-
lempnia presbyter suam confessionem faciat, antequam ad altare accedat. Hic fecit basili-
cas duas, unam juxta theatrum beati Laurentii, alteram ad catacumbas, ubi jacuerunt corpora
[sanctorum] apostolorum Petri, et Pauli, in quo loco Platoniam ipsam uersibus adornauit.
Hic inuidiose accusatur de adulterio, et facta Synodo, coram XLIIII episcopis se expurgauit,
et dampnauerunt Concordium, et Calixtum diacones, ejus accusatores; qui etiam sepultus re-
quiescit apud sanctum Petrum apostolum.

86.26-87.29
Anni Domini CCCLXXV et anno ab urbe condita MCXVIII Ualentinianus e Panno-
nia mediocri stirpi ortus, XXXVIII ab Augusto apud Niceam consensu militum imperator
creatus est, mansitque in eo annis XI qui cum Christianus integra fide sacramentum militie
gereret et sub Juliano Augusto tribunus scutariorum, jussus ab imperatore sacrilego aut im-
molare ydolis aut militia excedere qui fideliter Deum metuens, sponte discessit. Ita parua
<pb n="87" ed="#g"/>
interiecta mora Juliano interfecto, ac mox Joui(ni)ano mortuo, qui pro nomine Christi ami-
serat Tribunatum, retribuente Christo, in locum persecutoris sui accepit imperium. Fra-
trem Valentem Constantinopolim in communionem regni assumpsit, qui cum jam anno tertio
imperii sui cum Valente fratre ageret, Gratianum filium, necdum bene puberem, hortatu so-
crus, et uxoris creauit Augustum. Procopium autem, qui tyrannidem inuaserat, postea,
pluresque satellites ejus occidit. Tunc aput Constantinopolim grando mire magnitudinis
decidens, nonnullos hominum extinxit. Terremotus per totum orbem factus, ita turbatum
quoque pelagus excussit, ut per uicinas terrarum campestrium partes, refuso mari, plurime
insularum urbs aliene circa mare existentes concusse et subrupte periisse referantur Eodem
anno apud Atrebatus uera lana de nubibus pluuie mixta defluxit. Valens autem ab Eudoxio
episcopo Arriani dogmatis assertore et baptizatus, et persuasus, in seuissimam heresim decli-
nauit; set malignam infectacionem diu texit, nec uoluntati potestatem ammiscuit quo(usque)ad
uiuentis fratris auctoritate compressus est. Preterea Thanaricus rex Gothorum christianos
in gente sua crudelissime persecutus, plurimos barbarorum ob fidem interfectos ad coro-
nam martirii sublimauit. Valentinianus Saxones, gentem in Oceani litoribus, et paludibus
inuiis sitam, uirtute et agilitate terribilem oppressit: similiter Burgundiones. Anno autem
XI imperii sui, Ualentinianus, cum Sarmate sese per Pannonias diffundissent, easque uasta-
rent, bellum in eos parans, aput Brigi[tio]nem oppidum, subita effusione sanguinis, quod
Grece apoplexis uocatur, suffocatus, et mortuus est. Fuit autem imperator egregius, solers
ingenio, animo grauis, nobilis moribus, sermone luculentissimus, quamquam esset ad loquendum
parcus, seuerus, uehemens, infestus uitiis, maximeque auaritie; seueritatem tamen nimiam,
et parcitatem, quidam crudelitatem, et auaritiam interpretantur. Post quem Gratianus
filius occidentis imperium tenuit, Valente patruo in orientis imperio constituto. Valenti-
nianum etiam fratrem suum, paruum admodum, socium creauit imperii. Apollinaris
Laodicenus episcopus multimoda nostre religionis scripta composuit, qui postea a fide de-
uians, heresim sui nominis instituit. Constantinopolim apostolorum martirum ecclesia dedi-
catur. Post Auxentii seram mortem, Ambrosius ex Pagano judice, subito apud Mediolanum,
diuino nutu, episcopus a cunctis electus, moxque catholico baptismate tinctus, presul est
ordinatus: quo episcopo constituto omnis ad fidem rectam Italia conuertitur.

87.30-88.28
Anno dominice incarnationis CCCLXXVI et anno ab urbe condita MCXXVIII. Valens
cum Gratiano, et Valentiniano, Valentiniani fratris sui filius XXXIX loco ab Augusto, impe-
rium quatuor tenuit annis. Valens igitur impietatem, quam dudum meditatus fuerat, ope-
ribus explens, lege data, ut monachi, hoc est illi christiani, qui dimissa secularium rerum
<pb n="88" ed="#g"/>
multimoda actione, ad unum fidei opus se redigunt ad militiam cogerentur, nolentes, per
tribunos, et milites fustibus jussit interfici. Quorum innumera multitudo per uastas tunc
Egypti solitudines effusa, martirii consecuti sunt palmam, ac per singulas ubique prouincias,
aduersus catholicas ecclesias, et recte fidei populos diuersa sunt illata incommoda. In-
terea in Africe partibus Firmius sese, excitatis Maurorum gentibus, regem constituens,
Africam, Mauritaniamque uastauit. Contra quem Theodosius Theodosii, qui post in imperio
fuit, pater, a Valentiniano missus, effusas Maurorum gentes multis preliis fregit, ipsum Fir-
mium afflictum et oppressum ad mortem coegit; qui postquam experientissima prouidentia
Africam composuisset, stimulante inuidia, jussus a Valente interfeci, aput Cartaginem bapti-
zari in remissionem peccatorum preoptauit: ac post quam sacramentum Christi consecutus
est, percussori ultro jugulum prebens, gloriosa morte occubuit. Ea tempestate gens, Hun-
norum diu in excelsis seclusa montibus, repentina rabie percita exarsit in Gothos, eosque
sparsim conturbatos ab antiquis sedibus expulit. Gothi transito Danubio fugientes, a Va-
lente sine armorum depositione, ac sine ulla federis pactione suscepti sunt. Deinde propter
intollerabilem auaritiam Maximi ducis, fame et ininrie adacti in arma surgentes, uicto
Ualentis exercitu, per Traciam sese miscentes, simul omnia cedibus, incendiis, rapinisque
fuderunt. Quibus cognitis Ualens Antiochia egressus, cum aduersus Gothos exercitum pa-
raret, et ultima infelicis belli sorte traheretur, fera peccati penitencia ductus, episcopos,
ceterosque sanctos reuocari de exilio imperauit. Denique lacrimabili cum Gothis bello
commisso, primo statim impetu Gothorum perturbate romanorum equitum turme nuda pe-
ditum deseruere presidia: mox legiones peditum undique equitatu hostium cincte ac primum
nubibus sagittarum obrute, deinde cum amentes metu sparsim per deuia cogerentur, funditus
cese gladiis contisque insequentium periere. Ipse imperator cum sagitta saucius, uersus-
que in fugam egre in cuiusdam uillule casa deportatus lateret, ab insequentibus hostibus
deprehensus subjecto igne consumptus est. Hic denique petentibus Gothis, ut eis epi-
scopos mitteret, a quibus regulam Christiane fidei susciperent. Valens doctores ad eos Ar-
riani dogmatis miserat: Gothi, siquidem prime fidei rudimenta, que accepere, tenuerunt.
Justo itaque Dei judicio ab illis igne crematus est, quos ipse perfidie sue accederat igne.

88.29-90.15
Anni Domini CCCLXXX et ab urbe condita MCXXXII Gratianus cum fratre Ualenti-
niano XL ab Augusto, post mortem Ualentis, sex annis imperium tenuit, quamuis jandudum
antea cum patruo Ualente, et cum Ualentiniano fratre regnaret. Gratianus itaque admodum
juuenis, cum inestimabilem multitudinem hostium romanis infusam finibus cerneret, fretus
Christi potentia, longe impari militum numero sese ostendit, et continuo apud Argentariam
<pb n="89" ed="#g"/>
oppidum Galliarum formidolosissimum bellum incredibili felicitate confecit, nam plusquam
XXX millia Alamannorum, nimio romanorum detrimento in eo prelio interfecta narrantur.
Hoc itaque Deus sue recte fidei cultori contribuit, cum usque ad id tempus Italia Arriane
fidei morbo langueret. Hoc itaque tempore post Auxentii seram mortem cum Ambrosius
Mediolanensis episcopus pro fide catholica libros Gratiano imperatori porrexisset, ac uenera-
tione, qua debuerat, susceptus esset, uniuersam statim ad rectam fidem Italiam reparauit. Eo
tempore in Gallia Turonis multis beatissimus Martinus radiabat uirtutibus. Totoque orbi
doctrinis et sciencia clarus apud Bethleem ciuitatem Palestine situs pollebat Hieronymus.
Mediolani uero beatus Ambrosius episcopus. Pictauis quoque beatus Hilarius. Hyppone autem
beatus Augustinus episcopus. Constantinopoli uero beatus Johannes Chrysostomus: quorum
preclaris opusculis hodie usque ecclesia floret. Rome etiam Paulus Orosius presbiter diser-
tissimus temporum scriptor. Porro Gratianus cum afflictum ac pene collapsum, aduersanti-
bus Gothis, republice statum uideret, eadem prouisione, qua Nerua quondam legerat Trajanum
uirum Hispanum, per quem Respublica reparata est, legit et ipse Theodosium eque Hispanum
uirum, et restituende reipublice necessitate, fauentibus cunctis, apud Sirmium purpura induit,
etatis annum trigesimum agentem, Orientisque, et Tracie simul prefecit imperio. Itaque<pb n="42v" facs="vat:§" ed="#c"/>
Theodosius afflictam rempublicam ira Dei reparandam credidit misericordia ei, omnem fidu-
ciam sui ad opem Christi conferens, maximas illas Scithicas gentes formidatas cunctis majo-
ribus, Alexandro quoque, sicut Pompejus Corneliusque testati sunt, euitatas, nunc autem extincto
Romano exercitu, Romanis equis armisque instructissimis, hoc est Alanos, Unnos, et Gothos
incunctanter adgressus, magnis multisque preliis uicit, urbem Constantinopolim uictor intra-
uit; et ne paruam ipsam Romani exercitus manum assidue bellando deterreret, fedus cum
Athanarico rege Gothorum conjunxit Athanaricus autem continuo ut Constantinopolim ad
Theodosium mira affectione illum suscipientem uenit, nec mora, superueniente ualitudine
diem obiit: cujus exequias imperator ipse precedens digne eum tradidit sepulture. At uni-
uerse gentes, rege defuncto, aspicientes uirtutem, benignitatemque Theodosii, Romano(rum)
sese imperio dederunt. In hisdem etiam diebus Parthi, cetereque barbare nationes Romani
prius nominis inimice, ultro Constantinopolim a Theodosium misere legatos, pacemque sup-
lices poposcerunt, ictumque cum eis tunc fedus est. Cujus concordiam non ferentes Ar-
riani, post quadraginta annos ecclesias, quas intrauerant, reliquerunt. Eodem tempore sexta
Synodus centum quinquaginta patrum congregatur in urbe Augusta, sub Damaso Rome epi-
scopo contra Macedonium Theodosium, quando Nestorius eidem urbi ordinaretur episco-
pus. Interea uero Theodosius in Oriente subactis barbarorum gentibus Traciam tandem
necnon et Daciam ab hostibus reddidisset, et secundo anno Arcadium filium suum consortem
<pb n="90" ed="#g"/>
fecisset imperii; Maximus, uir quidem strenuus et probus, Augusto dignus, nisi contra sacra-
mentorum fidem per tyrannidem emersisset, in Britannia inuitus propemodum ab exercitu
imperator creatus in Galliam transiit: ubi Gratianum Augustum subita incursione perterri-
tum, atque in Italiam transire meditantem, dolis circumuentum apud Lugdunum interfecit,
anno etatis XXIX fratremque ejus Valentinianum Augustum Italia expulit. Qui tamen
justissime cum matre sua Justina penam luit exilii, que et ipsum Arriana polluit heresi, et
eminentissimam fidei catholice arcem Ambrosium Archiepiscopum, perfida obsidione uexauit;
nec priusquam prolatis beatorum Geruasii et Protasii martyrum, Deo reuelante, reliquiis in-
corruptis, nephanda coepta deseruit. Valentinianus in Orientem refugiens, a Theodosio
paterna pietate susceptus, mox etiam in imperio restitutus est. Fuit autem Gratianus litteris
haud mediocriter instructus, carmen facere, ornate loqui, explicare controuersias Rhetorum
more, die noctuque diuinitati deditus, parcus cibi somnique, ac libidinis uictor, cunctisque
esset plenus bonis, si ad utilitatem reipublice diligenti cura (prout quemque decet probum
Imperatorem) animum intulisset; a qua prope alienus non modo uoluntate, sed etiam exer-
citio fuit.

90.16-90.20
At uero Rome Damaso papa defuncto, Siricius natione Romanus, ex patre Tiburtio, post
hunc cathedram in ejus loco suscepit episcopalem, seditque annis XV. Hic constituit ut mo-
nachi fierent clerici utilitatis causa, uel necessitatis: et ut nullus presbyter missas celebraret,
nisi in sacratis ab episcopo locis. Et hic dormiuit cum partibus fuis, et sepultus est ad san-
ctum Petrum.

90.21-92.5
Anno domini CCCLXXXVI et ab urbe condita MCXXXVIII Theodosius, patre Theo-
dosio genitus, matre Thermantia XLI Imperator, interfecto per Maximum Gratiano, imperium
Romani orbis solus obtinuit mansitque in eo annis XI cum jam in Orientis partibus sex annis,
Gratiano uiuente, regnasset. Itaque justis necessariisque causis ad bellum ciuile permotus,
cum e duobus Augustis fratribus, unius interfecti ultionem, alterius restitutionem procuraret,
sese aduersus Maximum tyrannum, sola fide major, nam longe minor uniuersi apparatus bel-
lici comparatione, proripuit. Aquileje tunc Maximus uictorie sue spectator insederat; An-
dragathius comes ejus summam belli administrabat, qui cum largissimis militum copiis, astuto
consilio, omnes alpium ac fluminum aditus communisset, dum nauali expeditione incautum
hostem preuenire et obruere parat, sponte eadem, que obstruxerat, claustra deseruit. Ita
Theodosius, nemine sentiente, uacuas alpes intrauit, atque Aquilejam improuisus adueniens,
hostem illum manum, ac maximum, trucem et ab immanissimis quoque Germanorum gentibus
tributa, ac stipendia solo terrore nominis exigentem, sine controuersia clausit, cepit, occidit.
<pb n="91" ed="#g"/>
Hanc Maximi perditionem beatus Martinus ante predixit quoniam ipse Maximus Britaniam
omni pene armata juuentute copiisque militaribus spoliauerat, qui tyrannidis ejus uestigia se-
cuti in Gallias, numquam ultra domum rediere. Videntes transmarine gentes seuissime Sco-
thorum a Circio, Pictorum ab Aquilone, destitutam milite, ac defensore insulam, ueniunt et
uastatam direptamque eam multos per annos opprimunt. Valentinianus recepto Italie imperio
potitus est. Andragatius comes cognita Maximi morte, precipitem sese e naui in undas de-
dit, ac suffocatus est. Theodosius incruentam uictoriam Deo procurante suscepit. Igitur
Valentinianus junior restitutus in Galliam transiit. Mox quoque Victorem Maximi filium,
quem imperatorem pater Gallis reliquerat, occidit. Ipse uero Valentinianus cum in Gallia
tranquillam rempublicam in pace ageret, apud Viennam dolo Arbogastis comitis sui strangu-
latus, atque, ut uoluntariam sibi consciuisse mortem putaretur, laqueo suspensus est. Mortuo
Valentiniano Augusto, Arbogastes Eugenium tyrannum mox creare ausus est; legitque homi-
nem, cui titulum imperatoris imponeret, ipse acturus imperium. Vir barbarus, animo, con-
silio, manu, audacia, potenciaque nimius, contraxit undique innumeras, inuitasque copias, uel
romanorum presidiis uel auxiliis barbarorum, aliis potestate, aliis cognationibus admixtus,
denique extabat genere Francus, sed excultor sordidimus ydolorum. Eugenius igitur atque
Arbogastes instructas acies campis expedierant: arta alpium latera, atque ineuitabiles transitus
munierant. At uero Theodosius, premissis suis ab Arbogaste, omnibus interfectis, ipse al-
pibus constitutus a somno expergiscitur, sciens quod destitutus suis, nesciens quod clausus
alienis, dominum Christum solus solum, qui posset omnia, corpore humi fusus, mente celo
fixus orabat. Deinc postquam insomnem noctem precum continuatione exegit, et testes
propemodum, quas in pretium presidii celestis adpenderat, lacrimarum lacunas reliquit, fidu-
cialiter arma corripuit solus, sciens se non solum esse; signo(que) crucis signum prelio de-
dit, ac se in bellum, etiam si nemo sequeretur, uictor futurus immisit. Prima salutis uia
extitit Arbitio hostilium partium comes; qui cum ignarum imperatorem circumpositis exce-
pisset insidiis, conuersus ad reuerentiam presentis Augusti, non solum periculo liberauit
eum, uerum etiam instruxit auxilio. At ubi ad contingua miscende pugne spatia peruen-
tum est, continuo magnus ille et ineffabilis turbo uentorum in hora hostium ruit; ferebantur
per aera spicula missa nostrorum, atque ultra mensuram humani jactus, per magnum in
aera deportata, nusquam propemodum cadere, prius quam hostes infigerent, sinebantur.
Porro autem turbo continuus hora pectoraque hostium nunc inlisis grauiter secutis euerbe-
rabat, nunc inpressis pertinaciter obstructa claudebat, nunc auulsis uiolenter destituta nuda-
bas, nunc oppositis jugiter in terga trudebat. Tela etiam, que ipsi uehementer intorserant,
excepta uenti impetu, ac retrorsum coacta, ipsos, infeliciter configebant. Prospexit sibi
humane conscientie pauor; nam continuo parua suorum manu fusa uictori Theodosio ho-
<pb n="92" ed="#g"/>
stilis se prostrauit exercitus. Eugenius captus atque interfectus est. Arbogastes sua se manu
perculit, ita et hic duorum sanguine bellum ciuile restinctum est, absque illis decem milibus
Gothorum, quos promissos a Theodosio Arbogastes delesse funditus fertur, quos utique per-
didisse lucrum, et uinci uincere fuit. Ad cujus laudem ob insignem uictoriam, Poeta
quidam eximius, sed infidelis inter cetera his uersiculis cecinit:

92.6-92.7
O nimium dilecte Deo! tibi militat ether
Et conjurati veniunt ad classica venti.

92.8-93.4
Fuit autem Theodosius propagator reipublice, atque defensor eximius, moribus, et cor-
pore eminenti, Trajano similis, a quo et originem traxit.<pb n="113r" facs="vat:§" ed="#a"/> Clemens animo, misericors,
communis omnibus, solo habitu differri se a ceteris putans; in omnes homines honorificus,
uerum effusus in bonos, simplicia ingenia diligere, erudita mirari, sed innoxia, largiri ma-
gno ac diligenti animo magna, amare ciues, uel priuatos contubernio, eosque honoribus,
pecunia, beneficiisque ceteris munerari, presertim quorum erga se, uel patrem aspero casu
officia comprobasset. Vinolentiam, et cupiditatem detestatus est. Bella non mouit, sed
inuenit. Ministeria lasciua, saltariasque comessationes lege prohibuit, Consobrinarum nupcias,
tanquam fororum interdixit, literis mediocriter doctus, sagax, multum diligens ad noscenda
gesta majorum. Execrabatur, cum legisset gesta dominantium, superba precipue, perfidos
et ingratos. Irasci sane rebus indignis, sed subito flecti, unde quoque dilatione modica
emolliebatur. Interdum seuera precepta habuit a nature munere magis, quam a philosophe
doctore, qui cum uidisset eum facile commoueri, ne asperum aliquid statueret, monuit, ut
cum irasci cepisset, uiginti quatuor Grecas litheras memoriter recenseret, ut illa concitatio,
que momenti est, mente alio<pb n="113v" facs="vat:§" ed="#a"/> traducta, parui temporis spacio interiecto languesceret, mi-
rum haud dubie, et quod est rare uirtutis! post auctam jam armis potentiam regalem, auri,
argentique pondera sublata a tyrannis multis ex suo restituit. Inerat ei cura pietatis eximie,
ut quisquis coleret patruum, tamquam genitorem, fratris mortui, sororisque liberos habere
pro suis, cognatos, affines, parentesque animo completi: et ut blandus pater, concors esset
maritus elegans, letusque conuiuium dare, nec tamen nimis sumptuosum miscere grata col-
loquia pro personis, atque dignitatibus, sermones cum grauitate jucundos, exercebatur; ne-
que ad illecebram, neque ad lassitudinem deambulabat, cum esset animus reficiendi; regebat
ualitudinem continentia uescendi, et quanta in eo apud homines mansuetudo, qualisque apud
deum deuotio extiterit, hoc monstratur exemplo. Nam cum apud Mediolanum missarum
fruiturus solemniis uoluisset intrare ecclesiam, beatum Ambrosium pro quodam facinore in-
troitum sibi prohibentem nisi publice peniteret, humiliter tulit, et satisfactionem non erube-
scens, inductum ab episcopo modum excepit. Huic sociata in conjugio Flaccilla fuit, ex
qua Archadium et Honorium genuit. Qua defuncta Gallam Valentiniani quoque junioris
sororem in matrimonium<pb n="114r" facs="vat:§" ed="#a"/> duxit, que ei Placidiam genuit, cui postea de matris nomine,
<pb n="93" ed="#g"/>
Galle cognomentum accessit. Ita quinquagesimum Theodosius etatis sue annum, in pace
apud Mediolanum rebus excessit humanis, anno undecimo ejus imperii, utramque rempu-
blicam compositam, ac tranquillatam utrisque filiis Arcadio, et Honorio relinquens. Cor-
pus ejus eodem anno Constantinopolim translatum, ac sepultum est.

93.5-93.11
His uero temporibus Siricio papa decedente, Anastasius natione Romanus ex patre Ma-
ximo ei in pontificatu successit, seditque annis tribus, mensibus decem. Hic constituit, ut
quotiescumque (in eccesia) euangelia recitantur, sacerdotes non sederent, sed curui starent:
constituit etiam peregrinum, aut transmarinum clericum, nulla ratione in clericatu suscipi,
nisi proprii episcopi cirographum designaret. Qui etiam sepultus est in Cemeterio beati Pe-
tri. Hieronimus sacre interpres hystorie apud Bethleem librum, quem de illustribus uiris
scripsit, usque ad quartum decimum imperii Theodosii annum perduxit.

93.12-93.20
Anno domini CCCXCVII et anno ab urbe condita MCXLIX Arcadius Augustus in
Oriente, et Honorius frater ejus in occidente quadragesimo (secundo loco, c)ommune<pb n="114v" facs="vat:§" ed="#a"/> im-
perium, diuisis tantum sedibus tenere ceperunt, cum actenus sub uno imperatore commune
fuerit imperium: quorum pater curam uiris potentissimis mandarat habere, idest, Rufino I
Constantinopolitane Orientalis aule, Stiliconi I. Romani Occidentalis imperii, eo quod filii
ejus parvuli erant, nec dum imperium regere noverant. Vixitque Arcadius post patris
excessum annis duodecim, imperiique summam Theodosio filio paruo admodum moriens re-
liquit. Eo tempore corpora sanctorum Abacuc, et Michee prophetarum, diuina reuela-
tione produntur. Quo tempore Pelagius Britto Dei ecclesiam impugnat.

93.21-96.11
His quoque diebus Anastasio papa diem obeunte, Innocentius natione Albanensis ex pa-
tre Innocentio ei substituitur, seditque annis quindecim, mensibus duobus. Hic multos
Catafrygas inuenit, quos omnes exilio dampnauit, dampnauit quoque Pelagium, et Celestinum
hereticos. Et constituit, ut quicumque natus fuerit de chrtstiana, etiam pregnante, denuo
nascatur per baptismum, quod Pelagius dampnabat. Hic Innocentius inter missarum so-
lempnia pacem dari precepit, et sabbato jeiunandum. Interea Gildo<pb n="115r" facs="vat:§" ed="#a"/> comes Africe, cognita
Theodosii morte, arbitratus minimam in paruulis spem fore, Africam sibi ausus est usurpare.
Huius frater Mascelzer germani perfidiam perhorrescens, relictis apud Africam in militia
duobus filiis adolescentibus, Italiam rediit. Gildo et absentiam fratris, et presentiam filiorum
[eius] suspectam habens, adolescentes dolo circumuentos occidit. At hunc jam ut hostem
bello insequendum Mascelzer frater ejus missus est. Mascelzer jam a Theodosio sciens
quantum in rebus desperatissimis oratio hominis per fidem Cristi a clementia Dei impe-
trasset, Caprariam insulam adiit, inde secum sanctos uiros adducens; cum quibus orationibus
<pb n="94" ed="#g"/>
ac jejuniis dies aliquot continuauit et noctes. Ante triduum autem cum hostes contiguus
fieret, cernit in somnis beatum Ambrosium paulo ante defunctum, quo uel quando uicto-
riam caperet, diem sibi indicantem et locum. A[c] tertio demum die post noctem oratio-
nibus hymnisque peruigilem, cum quinque solummodo milibus aduersus octoginta milia
hostium pergens, Dei nutu, sine bello eos in deditionem accepit. Barbari quoque, quorum
magnam multitudinem Gildo deduxerat, in diuersa fugerunt; Gildo et ipsam fugam arripiens
ascensa naui, cum in Africam redisset, post aliquot dies strangulatus interiit. Sane idem
Mascelzer <pb n="115v" facs="vat:§" ed="#a"/> rerum secularium insolentia tumens, post habitum sanctorum confortium, qui
antea Deo militans uicerat, postea etiam ecclesiam temerare ausus est, atque ex ea quosdam
non dubitauit extrahere: secata est pena sacrilegum, nam post aliquantum temporis et ipse
punitus est. Interea et ipse Rufinus, cui Orientalis aule a Theodosio cum barbarorum
solaciis regnum tentaret inuadere, morte iustissima penas luit. Quo tempore omnium an-
tiquorum, presentiumque hostium longe inmanissimus Radagaisus rex Gothorum inuasit Ita-
liam. Hic supra incredibilem multitudinem, quam secum duxerat, indomitamque uirtutem,
paganus erat, et Scytha, qui ut mos es barbaris hujusmodi gentibus omnem Romani ge-
neris sanguinem Diis suis propinare, deuouerat: qui non tantum gloriam, aut predam, quan-
tum inexaturabili crudelitate ipsam cedem amaret in cede. Hoc igitur Romanis arcibus
imminente, inuadit illico Romam pauor infinitus; fit omnium paganorum in urbe concursus:
acclamatur a cunctis seu ideo perpeti, quod neglecta fuerant sacra deorum. Magnis que-
relis ubique agitur, et continuo de repetendis sacris, celebrandisque tractatur. Feruent
tota urbe blasphemie, uulgo nomen Christi, tanquam lues aliqua presentium temporum pro-
bris in<pb n="116r" facs="vat:§" ed="#a"/>grauabatur; sed non finit Deus rem potentie sue, uirtute hostium, maxime infide-
lium, superari. Conducuntur itaque a Romanis Huldin, et Sarus Hunorum, et Gothorum
duces: hii adsunt in presidio Romanorum. Conterritus quippe diuinitus Radagaisus, ejusque
totus exercitus in aspero Fesulani montis jugo, urgente undique timore, concluditur, qui
cum fame, ac siti atque languore deficerent, rex Radagaisus solus spem fuge sumens, captus
a Romanis uita priuatur. Tanta uero multitudo captiuorum Gothorum fuisse fertur, ut ui-
lissimorum pecudum modo, singulis aureis passim greges hominum uenderentur. Interea
Alaricus Italiam cum Gothis ingressus est; ac uero Stilico Occidentalis tutor imperii, im-
memor collatorum beneficiorum, immemor etiam affinitatis, nam socer extabat Honorii re-
gnum Eucherio filio affectans, ingentia reipublice intulit mala; nam Alaricum, cunctamque
Gothorum gentem pro pace optima, et quibuscumque sedibus, suppliciter orantem, occulto
<pb n="95" ed="#g"/>
defendere fouens, pubblice autem et belli, et pacis copia negata, ad terendam rempubli-
cam reseruauit. Quos cum delere posset, fouit, sepe eos uicit, sepe conclusit, semperque
dimisit. Cumque ab Honorio sedes, quo cum suo exercitu consistere posset, expeteret,
Honorius deliberato consilio ei Gal<pb n="116v" facs="vat:§" ed="#a"/>lias concessit; qui cum ad Gallias pergens, ob recupe-
rationem jumentorum apud Pollentiam resedisset, Stilico comes in perniciem reipublice
Gothos pertemptans, dum eos insidiis aggredi cuperet, belli Summam Sauli pagano duci
commisit, qui ipso sacratissimo die Pasche, Gothis nil tale suspicantibus, super eos irruit,
magnamque eorum partem prostrauit. Gothi uidentes irruptionem a Romanis fieri, primum
perturbati, ac propter Pasche religionem cedentes, demum arma corripiunt, more solito
coarctantur, uictoremque uirtute potiori prosternunt exercitum. Hinc in rabiem furoris ac-
censi, Romam contendunt petere, cuncta, per que ierant, igni, ferroque uastantes; nec
mora, uenientes Urbem capiunt, deuastat, incedunt. Data tamen prius precepto ab Alarico,
ut si quis in loca sancta, precipueque sanctorum apostolorum Petri, et Pauli basilicas con-
fugisset, hos in primis inuiolatos, securosque esse sinerent, deinde in quantum possent prede
inhiantes a sanguine temperarent. Capta itaque Roma est anno MCLXIIII conditionis sue.
Accidit quoque, quod magis illa Urbis irruptio indignatione Dei apta, quam hostis fortitu-
dine probaretur, ut beatus Innocentius Romane ecclesie episcopus, occulta prouidentia Dei
apud Rauennam tunc positus,<pb n="117r" facs="vat:§" ed="#a"/> peccatoris populi excidium non uideret, ubi dum moraretur,
dedicauit basilicam Protasii et Geruasii martyrum ex deuotione cuiusdam illustris femine
Vestine. Tertia die Barbari quam ingressi Urbem fuerant, sponte discedunt, facto quidem
aliquantarum edium incendio, sed ne tantum quidem, quantum DCCCXVII conditionis ejus
anno Cesar effecerat. Deinde per Campaniam, Britiam, Lucaniamque simili strage bac-
chantes, Regium peruenere. Post paucos itaque dies Alaricus apud Cosentiam, quam ipse
destruxerat, subita morte defunctus est. Gothi Basentum amnem de alueo suo captiuorum
labore deriuantes, corpus Alarici in medio ejus alueo sepeliunt, amnemque proprio meatui
reddentes, ne quis locum scire possit, captiuos, qui interfuerant, extinguunt. Regem dein-
ceps Athaulfum Alarici affinem Gothi constituentes Romam redeunt; si quid residui fuit,
locustarum more eraderent, auferentes exinde Galliam Placidiam Theodosii principis filiam,
sororem Honorii, quam sibi Athaulfus apud Forum-Cornelii conjugio sociauit, que post rei-
publice multo commodo fuit. Nam mariti animum acerrimi ingenii, subtilibus blandimentis
ad hoc inflexit, ut ultro [a] Romanis pacem expeteret: qui cum ad Gallias profi<pb n="117v" facs="vat:§" ed="#a"/>cisceretur,
<pb n="96" ed="#g"/>
non multo post apud Barcilonem fraude suorum occisus est. Post quem Gensericus re-
gnum capiens, dum pacem Romanis seruare disponit, et ipse a suis peremptus est; deinde
in) Vallia regni jura suscepit, ad hoc electus a Gothis, ut pacem infringeret, ad hoc a
Deo ordinatus, ut confirmaret. Preterea comes Stilico Wandalorum perfide ac dolose gentis
genere editus, paruipendens quod sub adolescente imperatore imperabat, Eucherium filium
ejus, ut dictum est, jam christianorum persecutionem a puero priuatoque meditantem, ut in
imperio quoquo modo substitueret, ante biennium Romane irruptionis sollicitauit Alanos,
Sueuos, Wandalos, atque Burgundiones invenire contra Romanos, ut sub hac necessitatis
circumstantia extorquere imperium a genero posset in filium. Tandem ubi imperatori
Honorio, et exercitui Romano hec tam ingentia dampna patefacta sunt, commoto justissime
exercitu, occisus est Stilico, occisus est et [Eucherius] filius ejus.

96.12-96.16
Interea Innocentio rebus humanis excepto, Zosimus, natione Grecus, ex patre Abrahamo,
ei papa subsistitur; sedit anno uno, mensibus octo. Hic sabbato sancto cereum in omnibus
titulis benedici precepit; et ut nullus clericus poculum in publico propinaret, nisi tantum in
cellis fidelium, maxime clericorum. Qui etiam <pb n="118r" facs="vat:§" ed="#a"/> sepultus est uia Tiburtina, juxta corpus
beatii Laurenti martyris.

96.17-98.14
Huic autem in episcopatu successit Bonifacius, natione Romanus, ex patre Jocundo pre-
sbytero, seditque annis tribus mensibus septem. Hic sub intentione cum Eulalio ordinatur
uno die; Eulalius quippe ordinatur in basilica Constantiniana; Bonifacius autem in basilica
Julii, et fuit magna dissensio in clero. Audiens hoc Placidia Augusta cum filio suo Valen-
tiniano, dum sederent Rauenne, retulit hoc Honorio Augusto Mediolani sedenti. Tunc ambo
Augusti missa auctoritate preceperunt, ut ambo exirent de ciuitate. Qui cum pulsiexissent, tan-
dem utrique Augusti miserunt, et reuocauerunt Bonifacium in urbe Roma, et constituerunt
episcopum. Bonifacius autem presul Romanus constituit, ut nulla mulier, aut monacha uasa
sacrata, uel pallam altaris contingeret, nec in ecclesia incensum poneret, nec seruum clericum
fieri, nec obnoxium curie, uel cujuslibet rei. Hic fecit oratorium in cemeterio sancte Felicitatis,
et ornauit sepulchrum ejus, et sancti Siluani. Preter hec apud Britannias Gratianus tyrannus
mox creatur occiditur. Hujus in loco Constantinus ex infinita militia propter solam spem no-
minis sui,<pb n="118v" facs="vat:§" ed="#a"/> sine merito uirtutis eligitur; qui ad Gallias transiens, sepe a barbaris incerto federe
illusus detrimento reipublice magis fuit quam augmento. Tunc duo juuenes locupletes Didi-
<pb n="97" ed="#g"/>
mus, et Viridianus, assumptis propriis seruulis ac uernaculis, sese patriamque a barbaris, et
tyranno defensare moliti sunt: aduersus hos Constantinus Constantem filium ex monacho Ce-
sarem factum cum quibusdam federatis barbaris Hispaniam misit. Costans barbarorum fultus
auxilio, eos primo prelio peremit. Igitur imperator Honorius dum uires reipublice cotidianis
cerneret labefactari incommodis, girum strenuum ac bellicosum Constantium comitem ad Gal-
liam cum exercitu mittit. Is mox (ut) Gallias ingressus est, Constantinum tyrannum apud Are-
latum extinxit. Constans uero filius ejus a Gerontio suo comite apud Viennam peremptus est.
In cujus locum Gerontius Maximum quemdam substituens, ipse a suis militibus jugulatus est.
Maximus exinde purpura exutus, in Hispania exulans obiit. Exinde Jobinus apud Gallias mox
ut assurrexit, cecidit. Sebastianus frater ejus continuo creatus occisus est. Tertullus consul,
qui se futurum principem in senatu gloriatus est, pari nichilominus exitu periit. Attalus a
Go<pb n="119r" facs="vat:§" ed="#a"/>this imperator effectus, postmodum captus a Constancio, missusque Honorio, truncata manu
uite relictus est. Heraclianus quoque cum Sabino genero cum tribus milibus ac septingentis
nauibus ex Africa Romam tendens, occursu comitis Marini territus et in fugam uersus, arrepta
naui solus Carthaginem rediit, ibique peremptus est. Hos omnes Honorius optima religione
magnaque Constancii industria superauit, merito sane in his diebus precipiente Honorio fa-
uente Constantio, sopitis apud Africam hereticis, pax catholicis reddita est, in qua fulgentis-
simus tunc apud Yponii regium, totiusque magister ecclesie florebat Augustinus. Tunc
quoque Lucianus presbyter, cui reuelauit Deus, septimo Honorii principis anno, locum sepul-
chri, et reliquiarum beati protomartyris Stephani, ac Gamalielis ac Nicodemi, qui in euangelio,
et in actibus Apostolorum leguntur scripsit ipsam reuelationem greco sermone ad omnium
ecclesiarum personas; quam reuelationem Habitus presbyter, homo Hispanus genere in la-
tinum uertit eloquium, et adjecta epistola sua per Orosium presbyterum occidentalibus dedit.
Qui etiam Orosius ad loca sancta perueniens, quo eum Augustinus ad Hieronymum pro di-
scenda ab eo ratione anima miserat, reliquias beati Stephani accepit, et reuersus est. In-
terea Wallia Go<pb n="119v" facs="vat:§" ed="#a"/>thorum rex, dei judicio territus, Placidiam apud se honeste habitam exigente
Constantio, fratri Honorio reddidit, pacemque cum eo, datis lectissimis obsidibus, pepigit.
Wandali quoque, Alani, atque Sueui pacem cum eo pepigerunt. Eo tempore Britanni.
Scotorum, Pictorum, que intestationem non serentes, Romam ob hostium mittunt, et sui
subiectione promissa, contra hostes auxilia flagitant; quibus statim missa ab ea legio, magnam
barbarorum multitudinem sternit. Ceteros Britannie finibus pellit, ad domum reuersura pre-
cepit, ob arcendos hostes, murum trans insulam inter duo maria statuere; qui absque artifice
magistro, magis cespite, quam lapide factus, nihil operantibus profuit; nam mox ut disces-
sere Romani, aduectus nauibus prior hostis, quasi maturam segetem obuia sibi queque cedit,
<pb n="98" ed="#g"/>
calcat, deuorat. Iterum petito auxilio, Romani aduolant, et cesum hostem trans maria fugant,
conjunctisque sibi Britannis, murum non terra ut antea puluereum sed saxo solidum, inter
ciuitates, que ibidem ob metum hostium fuerant facte, a mari usque ad mare collocant. Sed
in litore meridiano maris, quia et inde hostis timebatur, turres per interualla ad prospectum
maris statuunt; sic ualle dicunt sociis, tanquam ultra non reuersuri. <pb n="120r" facs="vat:§" ed="#a"/>His ita sopitis, Hono-
rius Galliam Placidiam sororem suam comiti Constantio fide integerrimo et ingenii uiro in
matrimonium sociauit, ex qua Constantius Valentinianum filium habuit. Cernens itaque Ho-
norius Constantii uirtutem et ingenium, eum in regni consortium asciuit, qui nec dum septem
mensibus euolutis, ex hac luce subractus est. His diebus apud Bethleem Palestine Ieronimus,
expletis nonaginta uno annis, uita migrauit ad Christum. Honorius uero postquam cum minore,
de quo premissum est, Theodosio Archadii germani sui filio, annis quindecim imperasset, cum
jam antea cum fratre annis tresdecim, ac sub patre ubique regnasset, rem publicam, cui
preerat, pacatam relinquens, apud urbem Romam uita exemptus est. Fuit Honorius mo-
ribus, et religione patri Theodosio non ualde absimilis.

98.15-98.18
Bonifacio autem papa uita decedente, Celestinus, natione Romanus, ex patre Prisco,
huic in pontificatu successit, seditque annis octo, mense uno. Hic constituit, ut Psalmi Dauid
CL antiphonatim cantarentur ante canonem, quod antea non fiebat, sed tantum epistole beati
Pauli et euangelia legebantur. Et hic sepultus est in cemiterio Priscille uia Salaria.

98.19-99.20
Anno dominice incarnationis CCCCXXIV, et anno ab Urbe condita MCLX(X)XVII
Theodosius minor Archadii filius, quadragesimo tertio loco ab Augusto, Orientale regebat
imperium. Qui comperto patrui Honorii funere, Valentinianum filium amite sue Placidie
Cesarem effectum, cum matre sua ad regendum Occidentis dirigit imperium. Valentinianus
igitur, consensu totius Italie imperator efficitur, cujus mater Augusta nuncupatur; qui mira
felicitate regni gubernacula apud Rauennam obripiunt, cunctos rebellione depopulantes. In-
terea effera gens Wandalorum, Alamannorum, et Gothorum cum Geiserico suo rege ab
Hispanis ad Africam transiens, cunctamque ferro flamma ac rapinis simul crudelissime de-
uastans, catholicam insuper fidem Arriana impietate sedauit, nonnullos etiam propter hoc in
exilium episcopos relegauit. Sub hoc turbine beatus Augustinus ypponensis episcopus, et
omnium doctor eximius literarum, ne ciuitatis sue ruinam uideret, tertio ejus obsidionis mense
migrauit ad dominum V kalend. septembris, cum uixisset annos LXVII cum in clericatu, uel
in episcopatu annos fere XL complesset. Sequenti uero anno Wandali, capta Carthagine,
Siciliam quoque deleverunt; cujus captiuitatis Paschasius Lilybitanus antistes, in epistola, quam
<pb n="99" ed="#g"/>
de ratione <pb n="121r" facs="vat:§" ed="#a"/> Paschali pape Leoni scripsit, meminit. Ad Scotos in Christum credentes ordi-
natus a papa Celestino Palladius primus episcopus mittitur, anno Theodosii octauo. Per idem
tempus Brittanni, de quibus premissum est, cum rursus Scottorum et Pictorum incursibus
premerentur, irrupto muro, cesis, captis, fugatisque ab eis muri custodibus, mittunt ad Ro-
mane potestatis uirum Etium consulem, uigesimo tertio Theodosii principis anno, petentes
auxilium, nec impetrant. Quibus dum Etius minime annuisset, eo quod contra uiciniores
hostes occupatus existeret, quidam Brittannorum strenue resistentes, hostes abigunt, quidam
uero coacti, hostes subiciuntur, denique subactam Picti extremam insule partem, eam sibi
habitationem fecere, nec ultra exinde hactenus ualuerunt expelli. At uero residui Britanno-
rum dum continue Scothorum impetus formidarent, ultra jam de Romanorum presidio diffi-
dentes, Anglorum gente cum rege suo Vertigerno ad defensionem sue patrie inuitauere, quos
amicali societate exceptos uersa in contrarium uice, hostes pro adjutoribus impugnatoresque
sensere. At uero Theodosius, dum absque uiginti et uno superioribus anni, quibus cum
Honorio patruo regnauerat, septem et uiginti annis imperium <pb n="121v" facs="vat:§" ed="#a"/> gessisset, ex quibus cum Va-
lentiniano XXV transegit, apud Constantinopolim morbo consumptus obiit. Cujus imperii
tempora tertia sinodus in Epheso congregata est cc patrum contra Nestorium Auguste
urbis episcopum, presidente Roma papa Celestino. Eudoxia Theodosii principis uxor ab
Hierosolimis remeauit, beatissimi Stephani primi martiris reliquias, que ostense sunt Luciano
presbitero, secum deferens, que in basilica sancti Laurentii posita uenerantur. Bleda et
Attila fratres, multarumque gentium reges tunc Illyricum, Thraciamque depopulati sunt.

99.21-99.29
Defuncto papa Celestino, Xystus natione Romanus ex patre Xysto episcopali cathedre
Rome sublimatus est, seditque annis octo. Hic, congregata sinodo pro crimine sibi illato,
coram LVII episcopis caiionice purgatur, et condempnatur Bassus, qui hoc ei apud Augustum
crimen intulerat, ita tamen, ut ultimo die uiaticum ei non negaretur, propter humanitatem
pietatis ecclesie. Qui Bassus cum defunctus esset, corpus ejus Xixtus episcopus cum aro-
matibus manibus suis tractans sepeliuit. Hic edificauit ecclesiam beate dei genitricis Marie,
que dicitur ad Presepe, et hodie ecclesia major uocatur, in monte juxta macellum Libie.
Hic et in distribuendas pauperibus eleemosinas studuit, et multas auro argentoque basilicas
decorauit. Qui etiam <pb n="122r" facs="vat:§" ed="#a"/> sepultus est in uia Tyburtina in cripta, juxta corpus beati Laurentii.

99.30-100.5
Leo natione Tuscus, ex patre Quintiano, huic successit in episcopatu, seditque annis
uiginti uno et mense uno. Hic ecclesiam a Nestoriana et Eutichiana heresi, sua predica-
tione liberauit, et Dioscori superbiam calcauit Denique misit hic ad Martianum Augustum
fidelem principem catholicum, ut ejus auctoritatem concilium contra hereses conuocaretur.
<pb n="100" ed="#g"/>
Hujus itaque auctoritate principis factum est in ciuitate Calcedona concilium episcoporum
DCCXXX cum cirographo sancti archiepiscopi Leonis, in qua fides ecclesie catholica expo-
sita est et confirmata: confirmaueruntque fideliter, ac catholice in uno domino Jesu Christo
duas naturas, ut unus idemque Christus ueraciter Deus et homo credatur. Tunc dampnaue-
runt Nestorium, et Eutichium nefandissimorum presulem Manicheorum.

100.6-103.2
Anno dominice Incarnationis CCCCLI et anno ab Urbe condita MCCIV. Marcianus
quadragesimus quartus in numero Augustorum, defuncto Theodosio, Orientali aule preficitur
imperator. Ceterum Valentiniani tempora hujus, uel superioris imperatoris curriculis adscri-
buntur. Igitur Valentinianus occidui rector imperii, pacis ea tempestate federa cum Gen-
serico Wandalorum rege firmauit certisque spatiis Africa inter utrosque diuisa est. Interea
rex Hunnorum Attila, dum cum fratre Bleda regnum intra Pannonias,<pb n="122v" facs="vat:§" ed="#a"/> Daciamque gereret, Macedoniam, Misiamque et Achaiam, utrasque etiam Tracias, inmanissima rabie deuasta- ret, Bledam germanum, regnique consortem peremit. Fultus itaque fortissimarum gen-
tium, quas sibi subjugarat, presidio, ad occidentale demoliendum animum intendit imperium.
Erant siquidem subiecti ejus dominio rex ille Gepidarum Adaricus, Gualamir etiam Go-
thorum regnator, ipso tunc, cui seruiebat, rege nobilior, fortissimeque nichilominus gentes
Marcomanni, Sueui, Quadi, preterea Eruli, Turcilingi, siue Rugi cum propriis regulis
alieque, preter hos, barbare nationes Aquilonis in finibus commanentes. Cujus angu-
stias, hostiumque preparationes, Etius Rome consulari solerti preuidentia agnoscens, legatos
ad Theodericum, qui eo tempore Gothis, apud Tolosam regnabat, dirigit, ut cum eo pacis
federa sociarent. Qui promittit se cum eo pariter contra Attilam pugnaturum. Fuerunt
preterea Romanis auxilio Alani, Burgundiones, Franci Saxones, Riparioli, Briones, Sar-
mate, Armoriciani, Liticiani, et pene totus populus occidentis. Conueniunt itaque hinc
et hinc fortissime nationes in campis Catalaunicis, conseruntur acies, fit bellum acre ni-
mis; accensi denique utriusque ardore prelii nec quieuere, donec nox superueniens pugnandi
finem daret.<pb n="123r" facs="vat:§" ed="#a"/> Eo siquidem prelio CLXXX milia hominum ex utraque parte cesa referuntur,
quamuis neuter exercitus cessisset Rex ibi Gothorum Theodericus pater Turismundi re-
gis occubuit. Attila uero Pannonias repedauit, multumque potiorem exercitum coarceuans,
Italiam furibundus intrauit, et primum Aquilejam ciuitatem in ipso Italie sitam principio ex-
pugnare aggressus est; quam continuo triennio obsedit, nec preualuit, resistentibus ei strenue
ciuibus. Cum autem die quadam aspiceret Ciconias uno impetu ex urbe migrare, fetusque
suos sublatos rostris per rura forinsecus deportare: aspicite (inquit ad suos), aues futurorum
prescias perituram relinquere ciuitatem; statim adhibitis machinis, ciuitatem acriter expugna-
uit, ac sine mora cepit. Diripiuntur opes, captiuantur, trucidanturque ciues, residuum di-
<pb n="101" ed="#g"/>
reptionis igni supposito, flamma consumit. Exinde per uniuersam Uenetiarum urbes, hoc
est, Uicentiam, Ueronam, Brixiam, Pergamum, seu reliquas ciuitates, nullo resistente Hunni
bacchabantur. Mediolanum, Ticinumque pari sorte diripiunt, ab igne tamen prohibentes,
et ferro. Deinde Emilie ciuitatibus similiter expoliatis; maxime in eo loco quo Mincius
fluuius in amnem defluit Padi, castra metati sunt. Ubi Attila con<pb n="123v" facs="vat:§" ed="#a"/>sistens, dum utrum adiret
Romam, an desisteret, animo fluctuaret, non urbi, cui infestus erat consulens, sed Alarici
exemplum pauens, qui capta a se urbe, non diutium superuixit: dum ergo animo tempestates
reuolueret, repente illi legatio placidissima a Roma aduenit. Nam per se uir sanctissimus
Leo papa ad eum accessit, qui dum ad regem barbarorum ingressus esset, cuncta, que
optauerat, obtinens, non solum Rome, sed totius Italie salutem deportauit. Territus namque
nutu dei Attila fuerat, nec aliud Christi sacerdoti loqui ualuit, nisi quod ipse preoptabat.
Fertur itaque, post discessum pontificis cum interrogatus esset Attila a suis, cur ultra solitum
morem tantam reuerentiam Romano pape exhibuerit, quandoquidem pene ad omnia, que ille
imperasset, obtemperaret? Quibus ille respondit: non illi hanc exhibui reuerentiam, sed alium
juxta illum uidi stantem, forma precelsum, canitie uenerandum, in habitu sacerdotis, magis
fulgentem in mane euaginatum tenentem gladium, mihique mortem promittentem, atque dicen-
tem: nisi huic sacerdoti concesseris omnem uoluntatem, mox meo gladio interibis. Igitur
Attila tali modo a sua seuitia repressus, relicta Italia, Pannonias repetit, ibique effusione
sanguinis, qui ei de naribus affluere <pb n="124r" facs="vat:§" ed="#a"/> solitus erat, quod maxime propter uini crapulam accidit,
extinctus est. Dum hec agerentur, apud Britanniam Pelagiane heresis assertores, Britan-
norum temptabant subuertere fidem; qui a Gallorum episcopis auxilium petentes, ad recte
fidei defensionem sanctissimum uirum, Germanum nomine, multisque uirtutibus clarum Al-
tiodorensis ecclesie episcoporum accipiunt, et Lupum Trecasenum presulem, eque Aposto-
lice gratie uirum. Qui non minus signorum miraculis, quam doctrine uerbis, omnes ad
recte fidei confessionem deduxerunt. Ecce adhuc ibidem sanctis episcopis consistentibus
ualida Saxonum, Pictorumque manus Britanniam aggreditur, mox Britones arma corripien-
tes, hostibus, obuiam pergunt, cum quibus beatissimus Germanus sponte se offerens, una
cum ipsis pergit ad prelium. Cumque ipse dux belli ante confertam aciem constitisset,
jamque hostes conglobati propius aduentarent, non turbe clamoribus, non gladiis fidens,
imperat solummodo sanctus Antistes, ut cum ipse prior inclamasset, Deus, uoce consona
eundem respondere[nt] sermonem, moxque eleuata uoce magna, Alleluja insonuit. Cumque
omnis exercitus, sublato ad sidera clamore, Alleluja respondisset, cunctaque per circuitum
loca resonassent, continuo tantus hostes pauor inuadit, ut dis<pb n="124v" facs="vat:§" ed="#a"/>soluta aciem fugam arripientes,
ac si singulorum ceruicibus gladius immineret, tremebundi ad propria fugerunt. Sed
quia semper uirtus inuidiam parit, Valentinianus imperator prosperos Etii successus, ut
premissum est, pertimescens, eum simulque Boetium senatorem gladio peremit. Ita uir
<pb n="102" ed="#g"/>
bellicosissimus Etius, et quondam Attile regis potentissimi terror occubuit, cum quo pariter
Occidentis imperium, salusque reipublice corruit, nec ultra hactenus ualuit releuari. Sed
nequaquam Valentiniano mors Etii impune cessit, nam et ipse anno sequenti a Transilla
Etii milite, cum tricesimum annum imperii gessisset, confossus interiit, ex quibus cum Theo-
dosio socero uiginti [quinque], cum Marciano quinque imperauit. Mortuo Valentiniano,
regni jura Maximus apud Urbem inuadens, ne dum duobus expletis mensibus a Romanis
peremptus est. Continuo aduectis ex Africa nauibus, adest Geisericus cum ualidissimo [sue
gentis] exercitu, necnon fultus auxilio Maurorum, cum adhuc Romane glorie [ecclesie]
beatissimus Leo ageret pontificatum. Percussis itaque Romanis tam terribili nuncio, nobi-
libusque, ac popularibus ex Urbe fugientibus, urbem omni presidio uacuam Geisericus ob-
tinuit. Occurrente sibi extra portam sancto Leone episcopo, cujus supplica<pb n="125r" facs="vat:§" ed="#a"/>tio ita eum,
Deo adjuuante, liniuit, ut cum omnia potestati ejus essent tradita, ab igne tamen et cede,
atque suppliciis abstineretur. Quartodecimo interim die secura et libera scrutatione, omni-
bus opibus suis Roma uacuata est, multa milia captiuorum cum regina Eudoxia, que Gei-
sericum regem ad hoc facinus inuitauerat, duabusque filiabus ejus in Carthaginem ducta
sunt. Capta itaque a Geiserico Roma est, postquam eam primo Alaricus inuaserat, secunda
jam uice, expletis ab eo tempore quadraginta quatuor annis, a conditione sua mille ducentis
septem euolutis. Relicta itaque Roma, per Campaniam Wandali, Maurique sese infun-
dentes, cuncta ferro, flammisque consumunt, quicquid superesse potest, diripiunt. Captam
nobilissimamque ciuitatem Capuam, ad solum usque deiciunt. Dehinc hac, illacque bac-
chantes, per adjacentia Neapolitane ciuitatis, atque Nolane, queque capere poterant, rebus
hominibusque agris exinanitis, demoliti sunt. Quicumque autem gladio superfuerant, capti-
uitatis jugo subiciuiitur. Geisericus autem Italie opibus ditatus, ad Africam regressus est.
Inter has procellas uir piissimus Paulinus Nolane urbis episcopus, quicquid habere poterat,
in captiuorum redemptionem expendit, nouissime cum<pb n="125v" facs="vat:§" ed="#a"/> nichil ei aliud, nisi ipse sibi solum-
modo superesset, pro cujusdam uidue filio, maternas non ualens piis ferre uisceribus lacri-
mas, ad eumdem regem ad Africam proficiscens, uice uicaria in seruitium traditur. Cujus
sanctitas cum apud eamdem barbaram gentem, dei nutu, cognita fuisset, demum cum suis
ciuibus, qui in captiuitatem ducti fuerant, cum gaudio ad urbem propriam remeauit. Re-
cedente igitur ab urbe Geiserico, Romani exinanite rei publice imperatorem Auitum preficiunt.
Leo autem sanctissimus urbis episcopus, omnia uasa sacrata, et utensilia ecclesiarum, que a
Wandalis erant erepta, plerasque basilicas reparauit, restituitque. Diuisi Gothi quoque circa
hec tempora, cum rege suo Theoderico, Theoderici filio, transcensis Pyrenei jugis Hispanias
inuadunt. Tunc etiam Johannes Baptista caput suum duobus monachis orientalibus, qui ad
orationem uenerant Hierosolimam, juxta Herodis quondam regis habitaculum, reuelauit, quod
deinceps emissum Fenicem urbem perlatum, et digno honore collocatum est. At uero
<pb n="103" ed="#g"/>
Marcianus imperator cum apud Constantinopolim urbem septem annos regnum administras-
set, facta suorum conjuratione peremptus est.

103.3-103.7
Interea Leo papa uita decessit, et successit ei Hilarus, natione Sardus, ex patre Crispino,
seditque annis rex, mensibus tribus. Hic interdixit, ut pontifex successorem sibi non<pb n="126r" facs="vat:§" ed="#a"/> eli-
geret, qui non solum in helemosinis dandis pauperibus cotidie studuit, uerum etiam et
plerasque basilicas auro, argentoque decorauit. Et hic sepultus est ad sanctum Laurentium
in crypta juxta corpus beati Xisti episcopi.

103.8-104.3
Anno dominice Incarnationis CCCCLVIII et anno ab urbis conditione MCCXI. Leo
quintus ac quadragesimum Romanorum regnum apud urbem Constantinopolim Augustali po-
titus est dignitate. Qui Leonem filium suum consortem imperii fecit. Exempto quoque in
Italia humanis rebus Auito, Majorianus apud Rauennam inuasit imperium, quod cum prope
IV annos obtinuisset, haud procul a Veronense, Detornensi ciuitate occisus est. Statimque
Seuerus apud Rauennam imperator efficitur, qui cum IV annis imperasset, morte apud urbem
occubuit. Dehinc cum consensu totius militie jura imperii Anthemus suscepit. Eodem tem-
pore egresso inopinate igne, magna edium strage Constantinopolis cremata est. His quoque
diebus inter Anthemum principem, ejusque generum Ricimerem patricium, qui tunc Medio-
lani positus preerat Ligurie, discordia exorta est. Diuisa itaque Roma est, quidam fauebant
Anthimo, quidam autem Ricimeris perfidiam sequebantur. Quarto autem anno imperii An-
thimi, Ricimer urbem inuadens, eumdem Anthimum gladio trucidauit. Inter hec Olibrius
ab Augusto Leone missus ad urbem,<pb n="126v" facs="vat:§" ed="#a"/> regiam adeptus est dignitatem. Interea Ricimer post
menses excruciatus languoribus interiit. Olibrius quoque dum per VII mens imperium ges-
sisset, Rome defunctus est. Post quem Glicerius domesticus a Gundibaro Patricio, totius
etiam uoluntate exercitus, apud Rauennam imperator efficitur. Anno deinde sequenti Gun-
dibarus patricius cum exercitu ueniens, Glicerium ab imperiali exuit potestate, eumque apud
Salonas Dalmatiarum urbem episcopum ordinauit. Ipso denique anno Augustulus apud
Italiam cum exercitu ueniens, fugato Gundibaro, imperii regimen inuasit. Circa hec tem-
pora Theodericus, cognomento Strabo Triarii filius cum magna Ostrogothorum multitudine
usque ad tertium urbis miliarium armatus aduenit, nulli tamen Romanorum noxius, continuo
in Illyricum reuersus, mortuus est. Leo igitur Augustus postquam Orientale imperium de-
cem et septem annos, rexisset diem clausit extremum. Hic pro tomo Calcedonensi per
uniuersum orbem singulis orthodoxorum episcopis, singulas consonatesque misit epistolas;
quid de eodem tomo sentirent, rescribi sibi postulans, quorum adeo consonantia de uera
Christi incarnatione suscepit omnium rescripta, ac si uno tempore, unoque dictante fuissent
uniuersa conscripta: Theodoratus episcopus ciuitatis, que a Cyro rege Persarum condita,
Cyrie nomen habet, scri<pb n="127r" facs="vat:§" ed="#a"/>bit de uera incarnatione domini saluatoris aduersus Eutychen, et
Dioscorum Alexandrie episcopum, qui humanam in Christo carnem negant, scripsit et histo-
<pb n="104" ed="#g"/>
riam ecclesiasticam a fine librorum Eusebii, usque ad suum tempus, id est usque ad impe-
rium Leonis hujus, sub quo et mortuus est. Victorius, jubente papa Hilario, scripsit Paschalem
circulum quingentorum triginta duorum annorum.

104.4-104.10
Hylario autem papa defuncto, Simplicius natione Tyburtinus, ex patre Castino ei in
pontificatu successit, seditque annis xv mensem I. Hic XXVII presbyteros Rome constituit,
propter penitentes, et baptisma. Sub hujus episcopatu uenit relatio de Grecia per cirogra-
phum ab Acacio Constantinopolitano episcopo, simulque et a Thimotheo Catholico, et affir-
mauit Petrum Alexandrie urbis episcopum esse euticianistum hereticum, plurima de eo cri-
mina affirmans. Quo audito Simplicius dampnauit Petrum, ita tamen, ut penitente seruaret
tempus. Simplicius autem sepultus est in basilica beati Petri apostoli.

104.11-104.11
Anno Dominice incarnationis CCCCLXXV.

104.12-104.22
Mortuo Leone, Zeno continuo quadragesimus sextus ab Augusto, Augustalem adeptus
est dignitatem. Leonem autem, de quo premissum est quem pater Leo in regni sociauerat
dignitate mater Zenonis occulte clericum fecit. Interea Odouacer cum fortissima Herulorum
multitudine, insuper Turcilinguorum, siue Scyrorum<pb n="127v" facs="vat:§" ed="#a"/> Italiam ab extremis Pannonie finibus
properare contendit, qui ueniens postmodum, non solum totius Italie, insuper et usus est urbis
potestate. Cumque totam Italiam proprio juri subderet, statim regiam arripuit dignitatem.
Augustulus autem, qui imperii presumpserat potestatem, cernens uniuersam Italiam Odoua-
cri juribus subdi, metu perterritus, sponte miserabilis purpuram abiciens, cum uix undecim
mensibus rem publicam obtinuisset, imperialem deposuit majestatem. Ita Romanorum apud
Romam imperium toto [terrarum] orbe uenerabile, et Agustalis illa sublimitas, que ab Augu-
sto [quondam] Octauiano creata est, cum Augustulo periit.

104.23-104.32
Interea Rome Simplicio papa decedente, Felix natione Romanus ex patre Felice pre-
sbytero, pontificalem suscepit catedram. Sub hujus episcopatu iterum relatio de Grecia
uenit, Petrum Alexandrinum reuocatum ab Acatio episcopo Constantinopolitano. Tunc Felix
uenerabilis archiepiscopus apostolice sedis romane misit duos episcopus Mesenum, et Vitalem,
ut facta synodo, si inuenirent Acatium complicem Petri, dampnarent utrosque. Qui uenien-
tes, corrupti sunt pecunia data; et non fecerunt ut eis jussum fuerat et reuersi sunt. Eo
tempore uenerabilis papa Felix sinodus fecit, et operata discussione inuenit iudices ambos
episcopos Mesenum, et Vitalem reos et corruptos pecunia, eosque a com<pb n="128r" facs="vat:§" ed="#a"/>munione dejecit una
cum Acatio et Petro. Et hoc factum est tempore Odouacris regis. Hic autem sepultus est
in basilica beati Pauli Apostoli.

104.33-105.8
Post cujus obitum Gelasius natione Afer ex patre Valerio in pontificato Romano subli-
matus est, seditque annos IV, menses VIII. Hic autem tempore Zenonis Augusti, et Theo-
dorici regis Manicheos inuenit in urbe Roma, et exilio deportari jussit, quorum codices con-
cremari fecit. Hic fuit amator cleri, et pauperum, liberauit a periculo, et fame ciuitatem
Romam. Hic in perpetuum dampnauit Acatium, et Petrum, si non peniterent. Hic Gelasia-
<pb n="105" ed="#g"/>
num librum composuit, fecitque tractatus, et ymnos, sicut beatus Ambrosius declarauit, qui
libri recipi in ecclesia debeant, et qui contempni, et quo tempore ordinationes sacerdotum
ceterorumque ordinum fieri debeant, fecitque et libros aduersus Euthychen, et Nestorium.
Sub hoc quoque presule, et tempore Zenonis Augusti, oraculum beatissimi Archangeli Mi-
chelis inuentum est in monte Gargano. Interea mortuo Theoderico Triarii filio, alius
Theodoricus cognomento Walamer, cujusdam Theodori filius, Gothorum suscepit regnum,
qui utramque Macedoniam, Thessaliamque depopulatus est; et plurima regie ciuitatis loca
igne succendit.

105.9-105.24
Anno Dominice incarnationis CCCCLXXVI anno ab urbis conditione MCCIX. A Gajo
autem <pb n="128v" facs="vat:§" ed="#a"/> Cesare, qui primo singularem arripuit imperii dignitatem, anno quingentesimo sep-
timo decimo, ab incarnatione [autem] domini nostri Jesu Christi eterni, et in perpetuum
regnatoris anno CCCCLXXV dejecto ab Augustali dignitate Augustulo, urbem Odouacer
ingressus, totius Italie adeptus est regnum. Quod dum per annos quattuordecim nullo in-
quietate tenuisset, ab Orientis tunc partibus Theodoricus adueniens Gothorum rex [Theodo-
ricus] Italiam possessurus intrauit. Cui Odouacer rex cum grandi suorum exercitu, totis-
que Italie uiribus occurrit, et multotiens cum eo conflixit, ac sepe victus ab eo, nouisismeque
in fidem ab eodem Theoderico susceptus, Odouacer truculente occisus est. Theodericus
igitur totius Italie adeptus est dignitatem, dehinc Romam profectus, rex a Romanis cum
gaudio susceptus est. Interea Theodoricus, ut sui regni uires constabiliret, Honoricus rex
Wandalorum Arrianus, in Africa, exulatis diffugatisque plusquam CCCXXXIV episcopis
catholicis, ecclesias eorum clausit, plebem uariis affecit suppliciis, et quidem innumeris
manus abscidens, linguas [eorum] precidit, nec tamen loquelam catholice confessionis eri-
pere potuit. Eo tempore corpus Barnabe apostoli, et euagenlium Matthei ejus stylo scri-
ptum, ipso<pb n="129r" facs="vat:§" ed="#a"/> reuelante, reperitur.

105.25-105.32
His autem diebus Gelasio papa defuncto, Anastasius natione Romanus, ex patre Petro,
post hunc suscepit episcopatum, seditque anno I, mensibus XI. Hic Anastasium Constanti-
nopolitanum excommunicauit imperatorem. Eo tempore multi clerici, et presbyteri se a
communione ipsius eduxerunt, eo quod sine consilio episcoporum presbyterorum comunicasset
V. Fotino Diacono Thesalonicensi, qui communis erat Acatio, et quia Acatium occulte reuo-
care uoluit, et non potuit, diuino nutu percussus est. Qui etiam sepultus est in ecclesia
beati Petri. Zeno itaque Augustus cum per annos XVII rei publice prefuisset, apud urbem
Constantinopolim uite terminum accepit.

105.33-105.35
Cessante iam Romane urbis imperio utilius aptiusque [mihi] uidetur ab annis dominice
incarnationis, supputationis lineam ducere, [quo facilius] quid quo tempore actum sit euiden-
ter possit cognosci.

105.36-106.2
Anno dominice incarnationis CCCCXCII post Zenonis excessum Anastasius purpuram
<pb n="106" ed="#g"/>
induit, qui XLVII in imperii numero extitit. Hic Romani decus imperii, Euthychiana here-
seos illuuione maculauit.

106.3-106.33
Quo tempore Anastasio papa rebus humanis exempto, Symmachus natione Sardus ex
patre Fortunato pontificali cathedra sublimatus est, seditque annis XV, mensibus VII. Hujus
temporibus tanta propter Simmachi, et Laurentii, electionem Rome<pb n="129v" facs="vat:§" ed="#a"/> dissensio fuit, ut sena-
tores Laurentii partibus fauentes, aduersus ceteros, qui Simmacho pontifici aderebant, bellum
inferrent, multasque cedes, et omicidia in medio urbis facientes, plerosque sacerdotes, multos
etiam clericorum, ciuiumque Romanorum extinguerent . Denique ordinati sunt uno die ambo.
Simmachus quidem in basilica Constantiniana, Laurentius uero in ecclesia sancte Marie.
Sed cum neutra pars alteri cederet, constituerunt, ut lis accepta judicio regis Theoderici
finiretur. Qui Rauenne positus dum legatos utriusque partis audisset, decreuit ut qui prior
ordinatus esset, aut quem major pars cleri simul, et populi elegisset, ipse in sede apostolica
resideret. Unde Symmachus pontifex factus, constituit Laurentium in Nucerie ciuitate epi-
scopum, intuitu misericordie . In hac discensione sanctissimus Paschasius ecclesie Romane
diaconus partibus fauebat Laurentii. Eo tempore Trasamundus, qui fratri Henrico apud
Africam in Wandalorum regnum successerat fratris, uel patris Geiserici secutus perfidiam,
clausis catholicorum ecclesiis, ccxx episcopos in Sardiniam exilio religauit; quibus beatus
papa Simmachus cotidiana subsidia, et uestes ministrare non destitit. Hic etiam inter multa
ecclesiarum opera, que uel a fundamentis creauit, uel prisca renouabit ac decorauit, ad bea<pb n="130r" facs="vat:§" ed="#a"/>tum
Petrum et beatum Paulum, et beatum Laurentium, pauperibus habitacula construxit , quibus
cotidie necessaria subministrabat, et per singulos annos episcopis, et ceteris clericis, qui in
exilio erant per Africam, uel Sardiniam, pecunias, et uestes ministrabat . Hic constituit
omnibus dominicis diebus, et in nataliciis apostolorum, et martyrum ymnum angelicum ante
canonem decantari. Inter has tempestates Fulgentius in confessione fidei, et scientia floruit .
His ipsis apud Africam diebus, dum Arrianus quidam Olimpius nomine, corpus aquis bal-
nearibus abluens, indigna quedam, et blasphema de sancte trinitatis fide uerba emoueret,
ueniente subito ignito celitus jaculo, uisibiliter combustus est. Barbas quoque Arrianus
episcopus, de nostre fidei regula, minore scilicet patri filium, sanctumque spiritum asserere
cupiens, cum baptizaturus dixisset: Baptizo te [Barbas] in nomine patris filium in spiritu
sancto, statim aqua, que baptizandum allata fuerat, nusquam comparuit. Quod aspiciens qui
baptizandus erat, confestim ad ecclesiam catholicam fugiens, juxta morem fidei baptismum
Christi suscepit. Theodericus uero dum pacifice apud Italiam regnaret, per singula queque
[celebriora] loca regia sibi habitacula construxit.

<pb n="107" ed="#g"/>

107.1-107.14
Interea Simmacho papa uita decedente, successit ei Hormisda natione Campanus, ex
patre Justo, seditque annis<pb n="130v" facs="vat:§" ed="#a"/> VIII. Anastasius autem imperator dum in heresi, qua delapsus
fuerat, perseueraret, duasque in Christo naturas, deitatis uidelicet, et humanitatis Euthy-
chium heresiarcem sequens, denegaret, Hormisda papa direxit Enodium Ticinensem, epi-
scopum, aliosque cum eo in Constantinopolim legatos, cum catholice fidei scriptis, quatenus
Anastasium si respiceret, atque Acatium cum complicibus suis, ad ecclesie reducerent gre-
mium. Is non solum etiam salubria eorum monita spreuit, [sed] insuper etiam a suis con-
spectibus non sine (graui) contumelia (eos) expulit, nauique fragili impositos, mandat ne
uspiam per totam Greciam ad aliquam ciuitatem accederent. Quam ejus impiam temeri-
tatem diuina continuo ultio subsecuta est. Nam cum jam septem et uiginti imperii ageret
annos, ui fulminis percussus interiit. Hormisda uero inter multa basilicarum ornamenta,
que fecerat cum helemosinas pauperibus studiose, ac sine intermissione distribueret, fecit
apud sanctum Petrum trabem ex argento ML librarum decoratam . Qui etiam sepultus est
in basilica beati Petri.

107.15-107.25
Anno dominice incarnationis DXVIII. Punito Anastasio heretico, Justinus catholicus
Augustali potitus est solio; ad hunc ob causam<pb n="131r" facs="vat:§" ed="#a"/> reintegrande fidei, directus ab Hormisda
pontifice uir sanctitate precipuus Germanus Capuane sedis episcopis digne susceptus est,
multorumque dubiam religionem solidauit . Eo tempore apud Africam defuncto Trasamundo
Wandalorum rege [Arriane perfidiej Ildericus ejus filius ex captiua Valentiniani principis
filia ortus, Wandalorum adeptus est regnum, qui non patrem hereticum, sed matris catholice
monita frequens, recte fidei cultor enituit. Hunc pater Trasamundus ad mortem ueniens
sacramenti nodis astringere curauit, ne umquam in regno suo catholicis consuleret; qui mox
ut suus genitor uita caruit, prius (quam) regni jura assumeret, omnes episcopos, quos Tra-
samundus in exilium miserat, regredi fecit, eosque ecclesias reformare precepit, post septua-
ginta quattuor annos, quam in exilium fuerant destinati.

107.26-108.13
Quo tempore Hormisda rebus humanis exempto, Johannes, natione Tuscus, ex patre Con-
stantio ei in pontificatu successit, seditque annis duobus . At uero in Orientis partibus dum
adhuc heresis Arriana uigeret, Justinus ardore orthodoxe fidei, ut hereticorum nomen extin-
gueret, statuit ubique ecclesias catholica religione consecrari. Quod dum in Italia rex Theode-
ricus audisset, Johannem papam, qui Hormisde successerat,<pb n="131v" facs="vat:§" ed="#a"/> simulque cum eo Theodorum,
atque Agapitum consulares uiros, aliumque Agapitum patricium Constantinopolim ad Justinum
principem dirigit; mandat per eos interminans, ut, nisi quantocius hereticis suas ecclesias
redderet, ipse omnes Italie catholicas ecclesias destrueret .  Qui uenientes ad Augustum,
cum ab eo digne, ut conpetebat, suscepti essent, magnis eum de sua, suorumque salute sol-
liciti fletibus postulant, ut sue legationis seriem, quamquam esset injusta, libenter exciperet,

[continua fino a 108.13, in regnum preficiunt]

108

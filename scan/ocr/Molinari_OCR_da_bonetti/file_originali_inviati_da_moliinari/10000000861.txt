Annali di Romualdo II, arcivescovo salernitano 233

 

l'unità della Chiesa piuttosto che conservare la pace con lui, pro-
vocando la divisione della Chiesa. Risponderemo esauriente-
mente alla paternitä vostra relativamente al fatto che esponeste
ai pericoli e alle fatiche la vostra persona e quella dei vostri con-
fratelli. A poche fatiche ne contraccambiammo molte, per pochi
pericoli ne incontrammo molti di piu, mentre per onore vostro
e della Chiesa spendemmo senza riguardo il nostro patrimonio
e per liberare la Chiesa non rifiutammo di esporci alla morte con
i nostri figli. Sappia la vostra santità, e lo sappia chiaramente la
potenza imperiale, che noi accettiamo di buon grado la pace del-
l'imperatore, purché l'onore dell'Italia sia salvo, e desideriamo la
sua amicizia, purché la nostra libertà rimanga intatta. Volentieri
gli concediamo ciò che da molto tempo l'Italia gli deve e non
neghiamo i suoi antichi diritti, ma non abbandoneremo mai la
libertà, che temiamo di perdere insieme alla vita, libertà che rice-
vemmo dai nostri padri, dagli avi, dai proavi per diritto eredita-
rio. Infatti vogliamo incontrare una morte gloriosa con la libertà,
piuttosto che una vita miserevole in schiavitù. Ci risulta molto
gradito e piacevole sentire che avete ammesso l'illustre re di Si-
cilia nella trattativa della nostra pace, perché lo riconosciamo
amante della pace e cultore della giustizia. Egli infatti a confron-
to degli altri principi del mondo offre la pace ai suoi e agli stra-
nieri e garantisce la sicurezza che i nostri viaggiatori sperimen-
tano e che provano i pellegrini, i quali dormono nelle vie e nei
campi senza guardia e riposano nei boschi senza il pericolo di
perdere i loro beni. Per concludere in breve si trovano una mag-
giore pace e sicurezza nei boschi del suo regno piuttosto che
nelle città degli altri regni. Perciò vogliamo che un principe di
tal genere e così grande sia alleato della nostra pace e che sia si-
gnore ed amico della nostra lega».

Quando i Lombardi ebbero concluso il discorso, il papa li be-
nedisse come al solito e permise che ognuno ritornasse alla pro-
pria abitazione. Dopo il terzo giorno il cancelliere Cristiano, gli
arcivescovi di Colonia, di Magdeburgo, di Treviri, l'arcivescovo
eletto di Worms, Gotifredo altro cancelliere e il protonotario per
parte dell'imperatore, giunti dal papa a Ferrara, alla presenza de-
gli ambasciatori regi e dei Lombardi, si espressero nella pubbli-
ca assemblea e dissero: "Padre venerando e signore, così come


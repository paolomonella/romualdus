Annali di Romualdo II, arcivescovo salernitano 229

 

sorte dei giusti con un giudizio retto, ma occulto, e abbia tolle-
rato che la sua Chiesa fosse afflitta con violenza da una forte per-
secuzione, finalmente, mosso al perdono con occhio compas-
sionevole, egli ha osservato impietosito l'afflizione del suo po-
polo e nel cuore della notte ha visitato la nave della sua Chiesa,
quasi sommersa dall'onda della persecuzione, poi con voce salu-
tare ha confortato il vicario di Pietro e i suoi confratelli, che or-
mai disperavano della propria salvezza e della futura tranquillità,
dicendo: "Abbiate fiducia, io sono qui, non temete". Al comando
di quella voce tacque il vento della tribolazione e si acquietò
l'onda della persecuzione. Per opera di colui, che dirige a suo
piacere la volontà dei principi e dispone come vuole i cuori dei
re, l'imperatore di Roma, il quale non poteva sentire la parola
pace, divenuto un altro uomo, ora richiede la pace e chiede ac-
coratamente la concordia della Chiesa, che prima aveva disprez-
zato. Benedetta sia la gloria del Signore nel suo santo luogo. Ecco
infatti la pietra, che i costruttori avevano scartato, divenne testa-
ta d'angolo e fu collocata in cima alla chiesa. Non dall'uomo, ma
dal Signore è stato eseguito questo, ed è stupefacente ai nostri
occhi vedere come un sacerdote vecchio ed inerme poté oppor-
si al furore germanico e debellare senza guerra la potenza del-
l'imperatore. Crediamo che questo sia provenuto da un palese
giudizio divino, perché la superbia umana lo ricordi chiaramen-
te e il mondo intero riconosca con evidenza che è impossibile
combattere contro Dio e che nessuno osi contrastare la sua po-
tenza. L'altissimo solo infatti domina nel regno degli uomini e lo
consegnerà a chi vorrà. Benché l'imperatore abbia richiesto ad
Anagni, tramite i suoi ambasciatori, di rappacificarsi con la Chie-
sa e con il suo dilettissimo figlio in Cristo, il re di Sicilia, e abbia
voluto concludere la trattativa in vostra assenza, tuttavia, ricor-
dando costantemente l'ardore della vostra fede e della vostra de-
vozione, considerando anche in quale modo vi impegnaste per
innalzare un muro per difendere Gerusalemme e come combat-
teste con coraggio per la dignità della Chiesa e per la libertà del-
l'Italia, non abbiamo voluto accettare senza di voi la pace offer-
ta dall'imperatore affinché così come foste compagni nella tri-
bolazione, allo stesso modo siate partecipi della gioia. Da ciò de-
riva che non curando la dignità della nostra carica e nemmeno


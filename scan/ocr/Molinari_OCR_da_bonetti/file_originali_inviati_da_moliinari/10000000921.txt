Annali di Romualdo II, arcivescovo salernitano 245

 

papa, benche non fossero stati interpellati, gli esposero la peti-
zione dell'imperatore.

La misteriosa richiesta era così formulata. Il sovrano promet-
teva al papa, tramite i suoi ambasciatori, che qualora fosse stata
raggiunta la pace con lui egli avrebbe consegnato nelle mani
pontificie e posto sotto il potere della Chiesa la terra della con-
tessa Matilde, tenuta dall'impero. Pertanto egli chiedeva che du-
rante i quindici anni, cioè durante la pace con il re di Sicilia, gli
fosse permesso riscuotere, senza alcuna opposizione, le rendite
di quella terra; trascorsi i tre lustri, rimanendo quel territorio in
suo possesso, voleva raggiungere un accordo definitivo con la
Chiesa così da asserire che quella regione fosse per diritto di giu-
risdizione imperiale. Il papa, pensando al re di Sicilia, che amava
molto, concesse all'imperatore di godere dei frutti di quella terra
sino al termine stabilito, tuttavia con questa condizione che tra-
scorsi i quindici anni essa ritornasse in potere giurisdizionale e
possesso della Chiesa Romana. E allora, quando la Chiesa l'a-
vrebbe avuta in possesso, se l'imperatore avesse voluto inten-
tare causa per acquisirne la proprietà, la Chiesa volentieri gli
avrebbe reso giustizia.

Dopo che per mezzo del vescovo di Clermont e dell'abate di
Bonavalle fu proposta all'imperatore questa modalità di attuare
la richiesta, la cosa gli dispiacque molto e cosi la pace trattata da
quelli rimase sospesa. Il cancelliere Cristiano e coloro che con
lui erano stati costituiti mediatori di pace, saputo che l'impera-
tore per mezzo di altri voleva trattare la pace con la Chiesa, ne
furono dispiaciuti e venendo da papa Alessandro dissero: "Signo-
re, vogliamo che alla vostra santità non sia ignoto che la pace
con la Chiesa è impedita per odio e per invidia nei nostri con-
fronti. Infatti alcuni nostri rivali riportano all'imperatore cose
false su di noi e ci vogliono rendere contemporaneamente odio-
si e sospetti. Perciò temiamo moltissimo che, mentre siamo as-
senti noi, che amiamo la pace, e mentre gli ambasciatori nell'an-
data e nel ritorno perdono molto tempo senza frutto, l'impera-
tore preso dal tedio per il lungo lasso di tempo trascorso abor-
risca la pace desiderata e, per suggerimento di uomini malvagi,
guastata la trattativa di pace, se ne allontani. Consigliamo dun-
que alla vostra saggezza, che, se a voi piace, l'imperatore venga


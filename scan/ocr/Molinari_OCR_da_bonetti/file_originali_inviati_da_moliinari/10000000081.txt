Annali di Romualdo II, arcivescovo salernitano 79

 

imperatori cattolici di Costantinopoli, inviarono il loro catapano
di nome Boiano, con molto denaro del tesoro per conquistare la
Puglia, le regioni circostanti e riunirle sotto la giurisdizione im-
periale bizantina. Ed egli giungendo incominciò a svolgere il suo
compito con animo sicuro e a porre ordine con fermezza.

Infatti nell'anno del Signore 1013, indizione 1 costui sui con-
fini della Puglia ricostruì una città da lungo tempo distrutta e la
chiamò Troia, mentre in antico era stata denominata Ecana
(1024); per comando degli imperatori diede alla medesima città
dei confini con un privilegio deciso dall'autorità imperiale. In
questa città, al tempo dell'imperatore Adriano, che era succedu-
to a Traiano, fu mandato dalla sede apostolica come vescovo
Eleuterio, che dopo due anni per ordine dello stesso Adriano fu
condotto a Roma e ucciso. Inoltre al tempo degli imperatori Dio-
cleziano e Massimiano, nella stessa città di Ecana, era vescovo
Marco, che mori martirizzato. Trascorsi altri anni fu vescovo nel-
la stessa città Secondino, il quale, considerato santo e confesso»
re, rinnovò molte chiese dei santi.

Il medesimo catapano Boiano, nei territori del Sannio e della
Puglia, costruì e diede un ordinamento legislativo a molte città e
a borghi fortificati; quella stessa regione fino ad oggi è detta dal
suo nome Capitanata. Quattro anni dopo la rifondazione della
città di Troia, nell'anno dell'incarnazione del Signore 1022, indi-
zione 5, Enrico (II), imperatore degli Alamanni, con un forte eser-
cito insieme a papa Benedetto giunse dinanzi alla stessa città, la
assediò per quattro mesi e si contrappose ad essa con forza, uti-
lizzando macchine belliche. E così l'imperatore, vedendo che
avrebbe potuto conquistare quella città non senza perdita di
tempo (aveva detto infatti irato che se l'avesse conquistata con
la forza l'avrebbe subito distrutta), temette per sé e per i suoi la
calura estiva della Puglia, e così, stipulata la pace con i cittadini,
ricevuti da loro gli ostaggi, ritornò a casa. Portò con sé in Ger-
mania, Pandolfo, principe Capuano.

Nell'anno 1024 indizione 7; morì Basilio (II) l'imperatore di
Costantinopoli.

Nell'anno 1025, indizione 8; mori Enrico imperatore degli Ala-
manni, al quale succedette Corrado (II), che era stato suo duca.
Nello stesso anno papa Benedetto (VIII) mori e gli successe il


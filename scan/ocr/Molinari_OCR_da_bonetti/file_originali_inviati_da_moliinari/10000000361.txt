Annali di Romualdo II, arcivescovo salernitano 135

 

nei dintorni, ed assediò il castello di Sant'Arcangelo; Goffredo,
figlio del conte Alessandro, vedendo ciò, uscì per andargli in-
contro a chiedergli perdono, che gli fu concesso volentieri. Nel-
lo stesso anno, uguale indizione, durante il mese di novem-
bre, papa Onorio (II) giunse nella città di Troia, convocò una
sinodo insieme con vescovi, abati e conti di Puglia, e scomu-
nicò il conte Ruggero e tutti i sostenitori della sua arroganza
per la seconda volta.

Anno del Signore 1129, indizione 8, mese di giugno. La flot-
ta del duca Ruggero, che era formata, in base a quanto si dice,
da 60 velocissime galee, improvvisamente circondò la città di
Bari in modo tale che non vi fosse un luogo di entrata e di
uscita per le piccole imbarcazioni dei Baresi. Il duca, venendo
col suo esercito, prese Salpi nel mese di agosto e la città di Ru-
vo, come si narra, per tradimento dei cittadini. Poiché Tancre-
di era tormentato da una malattia e dalle vessazioni del duca
Ruggero, finalmente a mezza estate, cioè al dieci agosto, insie-
me al conte Alessandro suo fratello, al principe di Bari Gri-
moaldo fu conclusa la pace con il duca Ruggero e furono re-
stituiti i territori da loro occupati, cioè a Roberto Gravina, a
Cornulo Acquaviva(...), ai priori della casa di san Guglielmo.

Anno dall'incarnazione del Signore 1130, indizione 9, me-
se di settembre. Il duca Ruggero, dopo che ebbe soggiogato al
suo dominio tutte le città della Puglia, cioè Troia, Siponto,
Monte Gargano e Trani con i castelli ed i villaggi circostanti,
venne a Melfi e vi fece radunare i conti, i vescovi, gli abati di
Calabria e di Puglia, del Salento, dell'Abruzzo, di Lucania e di
Campania e comandò a tutti i conti che a sé ed ai suoi figli,
cioè a Ruggero e a Tancredi, fossero fedeli in ogni momento
ed obbedissero ai suoi comandi, non lasciassero compiere o
permettessero furti e latrocini nelle loro terre. Dopo aver pre-
scritto tutte queste cose, confermate con un giuramento, nel
mese di ottobre ritornò in Sicilia.

Anno dall'incarnazione del Signore 1131, indizione 11.
Nel mese di dicembre nel giorno del Natale del Signore il pre-
detto duca Ruggero ingiunse che nella provincia di Sicilia si
radunassero tutti i vescovi delle diverse province di Calabria,
di Puglia, di Campania, i quali per comando di papa (Anacle-


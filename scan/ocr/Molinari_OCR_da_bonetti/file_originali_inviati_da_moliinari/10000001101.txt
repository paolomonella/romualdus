Annali di Romualdo II, arcivescovo salernitano 281

 

nostra serenità con intento amichevole: comprovammo per
esperienza che questo era vero. Benché infatti l'opinione popo-
lare ci avesse creduto nemici, tuttavia i fatti dimostrarono che tra
di noi vi è stata pace e concordia, poiché non arrecammo mai of-
fesa né a lui, né alla sua terra e in verità confessiamo di non aver
mai ricevuto da lui nessun affronto. E poiché proprio lui perse-
guita per mare e per terra i nemici della croce di Cristo sopra
tutti gli altri principi del mondo ed è sempre in guerra e in di-
scordia con i nemici della fede cristiana, noi gli offriamo la pace
di buon grado, così come si conviene a un principe cattolico e
a un figlio della pace, e lo abbracciamo con sincero amore. In-
fatti siamo veramente consapevoli del fatto che da questo reci-
proco ed amorevole affetto scaturirà non poca utilità alle Chiese
di Dio, ma anche una gran sicurezza per tutti i cristiani, special
mente per coloro che si recano al sepolcro del Signore; per gli
infedeli ne deriveranno invece terrore, confusione e parimenti
povertà".

Udite tali cose, gli ambasciatori regi, ringraziando l'imperato-
re della buona intenzione che diceva di avere verso il re, dopo
averne ricevuto il permesso, tornarono lieti ai loro alloggi. Essi
da uomini saggi e prudenti, temendo che il passare del tempo
disperdesse il ricordo della pace già stipulata, si prodigarono
con diligente operosità perché il trattato di pace, che era stato
stipulato tra l'imperatore ed il re, su comando imperiale fosse
codificato con uno scritto, affinché l'oblio del tempo non potes-
se distruggere quello che la scrittura del privilegio imperiale
avrebbe conservato. Dunque su loro richiesta fu scritto il privi-
legio di pace stipulato tra l'imperatore e il re e fu munito con
l'impressione di un sigillo d'oro. Affinché del privilegio soprad-
detto i posteri possano sempre ricordarsi, abbiamo ritenuto de-
gno trascrivere una copia del precetto in questo nostro lavoro.

"Nel nome del Padre, del Figlio e dello Spirito Santo. Amen.
Noi, Federico, per grazia di Dio imperatore sempre augusto dei
Romani e Enrico re, nostro figlio, con l'intervento del venerabi-
le nostro padre Alessandro, per grazia di Dio sommo pontefice,
e dei suoi fratelli cardinali, per parte nostra e dei nostri eredi ci


Annali di Romualdo II, arcivescovo salernitano

291

 

dei pontefici romani celebrò solennemente la messa nelle varie
chiese, secondo una liturgia disposta nei tempi antichi, e le rag-
giunse con solennità e in processione.

L'imperatore, scendendo da Ravenna nella valle Spoletina, tor-
nò in Lombardia attraverso la Toscana e Genova, dopo aver la-
sciato l'arcivescovo di Magonza nei pressi di Roma per ossequia-
re papa Alessandro. Federico I, essendosi soffermato durante l'e-
state per qualche tempo nel territorio di Torino, dopo aver visto
che non poteva raggiungere la pace con i Lombardi secondo il
suo modo di pensare, ritornò con l'esercito in Germania.

Giovanni di Strumi, che era stato chiamato Callisto dai suoi,
udendo che papa Alessandro si era rappacificato con l'impera-
tore, preso da timore, lasciata Viterbo, con il consiglio e l'aiuto
del prefetto entrò in Monte Albano. Giovanni, signore di quel ca-
stello, lo accolse con molto onore, pensando di ricevere molto
denaro da papa Alessandro a causa sua. Saputo ciò, l'arcivescovo
di Magonza assediò quel castello, tagliò le vigne, devastò i rac-
colti e lasciato intorno alla fortezza un contingente di cavalieri e
fanti, si recò a Viterbo ed accolse in suo potere per parte di Ales-
sandro (IIN) il popolo della città. I nobili, dissociati dal popolo di
quella città, non vollero subire il dominio del papa, ma aggre-
gandosi a Corrado, figlio del marchese di Monferrato, di giorno
in giorno attaccavano il popolo e l'arcivescovo di Magonza. Que-
sti ultimi, non potendo resistere ai loro attacchi, su consiglio del
prefetto, chiesero aiuto al popolo romano ed ai senatori. I Ro-
mani, infedeli come al solito nei confronti del pontefice, nono-
stante Alessandro (III) li dissuadesse e lo vietasse, radunata una
moltitudine di cavalieri e di pedoni, si diressero verso Viterbo
per aiutare coraggiosamente i nobili di quella città e per contra-
stare con tutte le loro forze l'arcivescovo di Magonza e il popo-
lo di Viterbo.

Papa Alessandro, conosciute queste cose, da uomo religioso e
santo, temendo che sarebbero scaturite molte uccisioni qualora
i Romani fossero venuti a conflitto con il cancelliere e gli abi-
tanti di Viterbo, inviati i suoi cardinali, comandò all'arcivescovo
di Magonza e ai Viterbesi di rinchiudersi entro le mura della città
per non offrire ai Romani l'occasione di combattere. I Romani
sopraggiungendo e non trovando nessuna resistenza devastaro-


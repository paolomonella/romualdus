Annali di Romualdo II, arcivescovo salernitano 237

 

re ed uscire incolumi dalla città; che salvi e senza timore avreb-
bero potuto rimanervi con i propri beni e che non avrebbero in
alcun modo permesso all'imperatore, senza un ordine esplicito
del papa, di entrare nel territorio veneziano.

Quando essi partirono, il cancelliere Cristiano, il quale teme-
va moltissimo i Ferraresi, con i quali si era scontrato in battaglia,
il giovedì santo, partendo da Ferrara, andò subito a Venezia. Ales-
sandro (III), con un gran numero di arcivescovi, vescovi ed abati,
celebrò solennemente a Ferrara per una settimana, come è usan-
za, la festa di Pasqua, che cadeva in quell'anno il giorno 24 del
mese di aprile. Dopo aver ricevuto dai cardinali, che aveva invia»
to a Venezia, una risposta affermativa riguardante la sicurezza
garantita dal doge e dal popolo, il 9 maggio, salito sulle galee con
gli ambasciatori regi e seguito dai cardinali e dai Lombardi, navi-
gando il Po, si fermò in quello stesso giorno a Loreo. II 10 mag-
gio navigando via mare, sbarcò a San Nicola, detto "al Lido". L' 11
maggio fu accompagnato con molta gloria e onore dal doge e
dal popolo di Venezia, dal patriarca e dal clero, prima a San Mar-
co, poi al palazzo del patriarca. Dopo che i cardinali ed i Lom-
bardi, che avevano seguito il papa, furono giunti a Venezia, Ales-
sandro (III) comandò ai mediatori di pace che, recandosi nella
cappella, situata nel palazzo del patriarca, discutessero in primo
luogo della pace dei Lombardi, la quale aveva bisogno di una
trattativa più lunga, poi avrebbero trattato la pace del re e della
Chiesa, che è quasi una sola cosa.

Quando ciò fu eseguito e furono spiegate le molteplici ragio-
ni sostenute dall'una e dall'altra parte, alla fine Cristiano di Ma-
gonza, cancelliere di parte imperiale, propose tre soluzioni
disgiunte, dicendo: "L'imperatore chiede a voi ed esige che gli
rendiate ragione delle regalie e di ciò che gli spetta e che voi de-
tenete; oppure che rendiate esecutiva la sentenza pronunciata a
Roncaglia contro di voi dai giudici di Bologna; oppure che gli
rendiate i diritti che i vostri predecessori erano soliti riconosce»
re all'imperatore Enrico (IV)."

Udito ciò, il giudice milanese Gerardo Pisto a nome dei Lom-
bardi rispose così: "Noi certamente siamo pronti a rendere al-
l'imperatore, da qualunque luogo ci chiami, quella giustizia che
si conviene al proprio signore, tuttavia poiché questa giustizia


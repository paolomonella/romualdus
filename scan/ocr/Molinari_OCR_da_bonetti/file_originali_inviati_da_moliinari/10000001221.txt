Annali di Romualdo II, arcivescovo salernitano 305

 

vato del trono e si sedette, mentre aspettava l'arrivo dell'impera-
tore con i patriarchi, i cardinali, gli arcivescovi, i vescovi e tanti
altri che non si possono annoverare; alla sua destra sedette poi
il patriarca di Venezia, alla sua sinistra il patriarca di Aquileia.

Ivi sorse una disputa tra l'arcivescovo di Milano e quello di
Ravenna, per stabilire chi fosse il più importante tra i due; cia-
scuno di loro si adoperava per essere considerato terzo dal papa
e per sedere alla sua destra. Il pontefice, invero, volendo porre
fine alla lite, si alzò immediatamente dal gradino superiore sul
quale sedeva, scese lentamente e si portò più in basso. E cosi av-
venne che nessuno dei due fu considerato terzo e che nessuno
dei due abbia potuto sedere alla sua destra.

Infine, verso le nove, giunse la galea del doge, sulla quale c'era
l'imperatore con il doge ed i cardinali, che erano stati inviati a
lui il giorno precedente. Subito con un corteo ordinato l'impe-
ratore fu condotto da sette arcivescovi e dai canonici della chie-
sa fino ai piedi del papa. Dopo che vi furono giunti, egli depose
il pallio rosso dal quale era avvolto, si prostrò a terra e in primo
luogo baciò i piedi e poi le ginocchia del pontefice. Subito il pa-
pa, alzatosi rapidamente, prese tra le sue mani e baciò il capo
dell'imperatore, ordinò che sedesse alla sua destra e disse: "Ben
arrivato, figlio della Chiesa". E subito, presolo per mano, lo con-
dusse in chiesa e intonò l'inno "Te deum laudamus", mentre suo-
navano le campane. Terminata la cerimonia, contemporanea
mente uscirono insieme nel portico. Il papa poi sali a cavallo,
l'imperatore gli tenne la briglia e quindi si ritirò nel palazzo du-
cale. Tutte queste cose avvennero nella domenica, vigilia della fe-
sta di san Giacomo.

Cosi nello stesso giorno il pontefice inviò all'imperatore mol-
tissimi vasi d'oro e d'argento, su cui erano posti diversi generi di
vivande. Gli offri anche un vitello grasso, accompagnandolo con
queste parole: "È opportuno banchettare e godere, perché mio
figlio era morto ed è risuscitato, era scomparso ed e stato ritro-
vato" (Lc.15,32).

L'indomani, ossia nel giorno di san Giacomo, all'incirca alle
sette del mattino, il papa di nuovo si diresse con sollecitudine al-
la basilica di San Marco; l'imperatore vi giunse dal palazzo due
le, che si trovava vicino all'ingresso della chiesa. Dopo il suo arri-


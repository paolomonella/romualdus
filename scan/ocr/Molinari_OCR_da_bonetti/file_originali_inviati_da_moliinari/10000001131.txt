Annali di Romualdo II, arcivescovo salernitano 287

 

chiamo e separiamo dal grembo della madre Chiesa tutti coloro,
sia ecclesiastici che secolari, i quali osassero disturbare in qual-
che modo o impedire la pace fatta tra la Chiesa e l'Impero, la pa-
ce col re di Sicilia per quindici anni e le tregue con i Lombardi
per sei anni. E come queste candele si spegneranno, allo stesso
modo le loro anime saranno private della luce splendente del-
l'eterna visione".

Quando le candele furono gettate dalle mani dei presenti a
terra e calpestate, l'imperatore urlò ad alta voce con gli altri:"Co-
si sia fatto! Cosi sia fatto!". E in questo modo il concilio fu con-
cluso e sciolto.

In quello stesso giorno gli ambasciatori del re di Sicilia, rice-
vuto il permesso dal papa e dall'imperatore, con le loro galee
giunsero al monastero di San Nicola, che è detto "al Lido". Ce-
lebrata in tal luogo la festa dell'Assunzione della Vergine, il gior-
no seguente intrapresero la navigazione nell'Adriatico con il
vento favorevole ed il 23 agosto sbarcarono sani e salvi con i lo-
ro seguaci a Barletta. L'arcivescovo e il conte Ruggero, consulta-
tisi fra loro, inviarono in Sicilia un ambasciatore con una lettera
in cui si spiegavano al sovrano dettagliatamente il modo e le
condizioni con cui si era raggiunta la pace. Fatto questo il conte
tornò ad Andria, mentre l'arcivescovo raggiunse Salerno. Il re,
avendo appreso dal tono della lettera che era stata fatta e giura»
ta la pace, se ne rallegrò molto e tramite sue missive impose al-
l'arcivescovo e al conte di recarsi subito da lui in Sicilia. E così
avvenne che il 6 novembre l'arcivescovo e il conte, entrati in Pa-
lermo, furono accolti con onore dai baroni e dai funzionari della
curia regia e da tutti gli altri nobili. Il giorno seguente, presenta-
tisi al cospetto della magnificenza del re, gli riferirono con esau-
stività dall'inizio alla fine il modo e la complessità della trattati-
va; alla presenza dei funzionari gli consegnarono sottoscritto e
confermato il privilegio di pace di papa Alessandro e quello del-
l'imperatore. Il sovrano in base al contenuto dei privilegi, consi-
derando che, ben oltre la propria speranza e la propria opinio-
ne, la pace era stata stipulata con suo onore e vantaggio, lodò
moltissimo per questo la fedeltà e la saggezza dell'arcivescovo e
del conte, ordinando loro che aspettassero serenamente gli am-


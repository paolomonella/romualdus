Annali di Romualdo II, arcivescovo salernitano 177

 

glielmo, saputo della promozione di papa Alessandro, gli inviò
ambasciatori e lo accolse, insieme ai suoi sudditi, come padre e
signore.

In quel tempo Gionata, conte di Conza, Gilberto, conte di
Gravina, Boemondo, conte di Monopoli, Ruggero, conte di Acer-
ra, Filippo, conte di Sangro, Ruggero, conte di Tricarico e molti
baroni con i Melfitani, i Napoletani ed altri cospirarono contro
l'ammiraglio Maione, asserendo che egli fosse un traditore del re
e che aspirasse al dominio del regno. Udendo ciò, il re Gugliel-
mo, che prediligeva l'ammiraglio e confidava moltissimo in lui,.
si indignò con forza contro di essi e ordinò loro, tramite l'invio
frequente di ambasciatori e di lettere, che desistessero da questo
proposito, poiché considerava l'ammiraglio fedele e giusto. Essi
non gli ubbidirono, affermando di non volere sopportare ulte-
riormente il dominio e il potere dell'ammiraglio. Per questo mo-
tivo scoppiò in tutta la Puglia una grande guerra e ne scaturì una
divisione (tra fazioni).

Matteo Bonello, che aveva giurato di prendere in moglie la fi-
glia dell'ammiraglio, favoriva, benché di nascosto, questa con-
giura con certi altri baroni di Sicilia. Infatti gli era stato promes-
so dai conti che se avesse ucciso l'ammiraglio gli avrebbero con-
cesso in moglie Clemenza, contessa di Catanzaro. Egli solleticato
dalla speranza di quella promessa, con il pretesto di essere fede-
le al re, cominciò a progettare l'assassinio dell'ammiraglio. Ben-
ché l'ammiraglio su tale persona fosse stato spesse volte avvisa-
to dagli amici, tuttavia sia per la parentela che si era instaurata
tra loro, sia per i numerosi benefici che gli aveva conferito ri-
fiutò di credere alle delazioni.

Mentre l'ammiraglio nella vigilia di San Martino, a notte avan-
zata, ritornava da una visita fatta all'arcivescovo di Palermo, Mat-
teo Bonello, preparato l'agguato lungo la strada, che si trova pres-
so la porta di Sant'Agata, lo affrontò e ferendolo con la spada lo
uccise; quella stessa notte, uscito da Palermo, fuggi nella sua
terra. Saputo ciò re Guglielmo fu molto turbato ed addolorato,
ma poiché la città era in tumulto per questo motivo e Matteo Bo-
nello aveva come alleata la folla, dissimulò il dolore e mostrò di
aver tollerato con molto equilibrio la morte dell'ammiraglio.
Però dispose che venissero imprigionati sua moglie, i suoi figli,


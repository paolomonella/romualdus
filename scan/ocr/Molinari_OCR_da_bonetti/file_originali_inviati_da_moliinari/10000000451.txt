Annali di Romualdo II, arcivescovo salernitano 153

 

predetto papa e navigando fino a Gaeta gli andò incontro a Ce-
prano. Dopo aver trattato tra loro a lungo per concludere la pa-
ce, non poterono accordarsi a causa dell'ostilità dei cardinali.
Perciò il re sdegnato ritornò in Sicilia.

Intanto suo figlio Ruggero duca di Puglia, per volere dello
stesso re, entrato in Campania, con un grande esercito la sac-
cheggiò fino a Ferentino, la conquistò e così ritornò in Puglia. Pa-
pa Lucio tornò a Roma. Poco dopo il popolo romano, contro la
volontà dello stesso pontefice, promosse al patriziato Giordano
figlio di Pier Leoni e creò di nuovo i senatori a Roma. Papa Lucio
(II) mori nell'undicesimo mese del suo pontificato, nell'anno
dell'incarnazione del Signore 1145, indizione 8. A lui successe
Bernardo, di origine pisana, già monaco di Chiaravalle ed abate
di Sant'Anastasio, poi prete-cardinale, il quale fu chiamato Eu-
genio (III). Questi, allontanatosi dalla città a causa del tumulto
dei senatori e del popolo, fu solennemente consacrato nel mo-
nastero di Farfa. Da lì partendo per la Gallia fu accolto onorevol-
mente dal re dei Francesi Ludovico il giovane (Luigi VII) e da tut-
ta la Chiesa gallicana. Celebrò un concilio generale a Reims.

Nello stesso periodo Corrado (III), re dei Germani, partendo
per Gerusalemme con una moltitudine di cavalieri e di fanti,
giunse a Costantinopoli e fu accolto con onore dall'imperatore
Manuele (I) sia per timore, sia perché aveva sposato sua cogna-
ta. Secondo l'usanza greca, questi si mostrò molto disponibile e
benigno con re Corrado, gli offri molti doni, promettendo di for-
nirgli tutto il necessario per le spese di viaggio e del vitto. Dopo
che Corrado (III) ebbe oltrepassato con il suo esercito il Braccio
di San Giorgio, si dice che per ordine e per consiglio dell'impe-
ratore fossero sottratte le vettovaglie a lui e al suo esercito. Per-
ciò, mancando di viveri, l'esercito incominciò a disgregarsi e a
indebolirsi. I Turchi, venuti a sapere ciò, irruppero con forza con-
tro i Cristiani e sconfissero i Germani debilitati sia dalla fame
che dalle fatiche del viaggio, trucidando con la spada molti di
essi, condannandone molti altri ad una penosa schiavitù. L'im-
peratore, persa la maggior parte dell'esercito, giunse a stento
con poche persone a Gerusalemme. Il re di Francia Luigi (VII),
avendo seguito con un grande esercito di cavalieri e di fanti nel-
lo stesso anno e nello stesso viaggio il re Corrado, fu ricevuto ed


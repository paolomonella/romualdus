Annali di Romualdo II, arcivescovo salernitano 73

 

zione di Arnolfo e nemmeno all'ordinazione di Gerberto, ma te-
mendo maggiormente Dio del re terreno, rimproverò più che
poté il sovrano stesso. E così il re, con grande gloria, ordinò che
Arnolfo fosse espulso dalla Chiesa e che, legato, fosse rinchiuso
in carcere, dove era recluso suo nipote Carlo, e ivi il vescovo ri-
mase per tre anni.

Quando questi eventi furono annunciati al vescovo di Roma,
egli si indignò molto ed interdisse tutti i vescovi che avevano
acconsentito al misfatto; dalla sede apostolica inviò l'abate Leo-
ne all'arcivescovo di Sens, Seguino, affinché in sua vece convo-
casse una sinodo nella città di Reims, comandandogli di ripristi-
nare Arnolfo nel primitivo grado ecclesiastico, senza alcuna dila-
zione, e di degradare Gerberto. Cosa che egli fece.

Gerberto, comprendendo di aver assunto in modo ingiusto la
dignità pontificale, si penti. Dopo questi fatti egli fu eletto dal-
l'imperatore Ottone e dal popolo di Ravenna presule della stes-
sa città e vi risiedette in qualità di vescovo per parecchi anni.
Quando poi mori il papa romano, subito tutto il popolo richiese
come pontefice Gerberto. Trasferito dalla città di Ravenna, fu or-
dinato papa a Roma.

Anno del Signore 987. I Saraceni fecero stragi in Calabria; nel-
l'anno successivo assediarono Cosenza e la distrussero.

Anno del Signore 990. Apparve nella parte settentrionale del
cielo una stella, il cui splendore si estendeva per quasi un passo
verso la parte meridionale. Dopo pochi giorni apparve di nuovo
la stessa stella da Occidente ed il suo splendore era diretto ver-
so Oriente. Non molto dopo ci fu un grande terremoto, che di-
strusse numerose case a Benevento ed a Capua, uccise molti uo-
mini e nella città di Ariano rovinarono al suolo molte chiese. An-
che la città di Frigento crollò quasi per metà; inoltre il terre-
moto distrusse metà della città di Conza con il vescovato e mol-
ti uomini morirono. Sommerse tutta Rota Greca con i suoi abi-
tanti.

A Roma morì papa Benedetto (VII) e gli successe per nove
mesi papa Giovanni (XIV). Questi fu rinchiuso in Castel Sant' An-
gelo e dopo quattro mesi morì di fame. Fu ripristinato come pa-
pa, Bonifacio (VII), di cui si è parlato prima, che era stato espul-
so; egli governò la Chiesa per undici mesi. Dopo la sua morte


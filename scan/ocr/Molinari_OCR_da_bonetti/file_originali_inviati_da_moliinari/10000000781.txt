Annali di Romualdo II, arcivescovo salernitano 217

 

va a soccorrere l'imperatore. Saputo ciò, quest'ultimo andò loro
incontro e si dispose a marciare con essi verso Milano per deva-
stare i raccolti. Sentito questo, i Lombardi, senza aspettare l'arri-
vo di tutti i loro contingenti militari, si affrettarono ad ostacola-
re il cammino dell'imperatore. Uscendo fuori da un bosco, im-
provvisamente incontrarono il sovrano e incominciarono a com-
battere contro di lui, che nel frattempo aveva predisposto al
combattimento le sue schiere. Poiché i Lombardi non erano mol-
to numerosi, all'inizio furono messi in fuga dal sovrano. I fanti
milanesi con pochi cavalieri, che si trovavano intorno al carroc-
cio, non potendo scappare, si radunarono insieme. L'imperatore,
vedendo fuggire i cavalieri lombardi, credette di poter annienta»
re facilmente la fanteria che era rimasta. Quando, radunate le sue
forze, volle assalirla, quella, contrapposti gli scudi e abbassate le
lance, incominciò a resistere all'assalto ed a respingere animosa-
mente gli oppositori. Poiché questo conflitto tra l'imperatore ed
i pedoni lombardi era durato a lungo, i Milanesi, che erano fug-
giti, riorganizzatisi e dopo essersi uniti ad altri che erano appe-
na giunti, ritornarono con animosità in battaglia ed assalendo
insieme alla fanteria le truppe imperiali volsero in fuga l'impe-
ratore. I Lombardi inseguirono fino al vicino fiume i Germani
fuggitivi, ne trafissero molti con la spada, mentre molti annega-
rono nelle sue acque. Poi, tornando all'accampamento, si impos-
sessarono di un gran numero di suppellettili dell'imperatore e
del suo esercito e così, resi forti da tanta vittoria, si accamparo-
no attorno a Pavia. Tuttavia, poiché la vittoria è solita rendere i
vincitori superbi, essi non vollero stanziarsi in quel luogo e fece-
ro ritorno a casa.

L'imperatore, dal momento che aveva combattuto in modo co-
raggioso durante la battaglia ed era stato tra gli ultimi a fuggire,
quando giunse la notte si nascose; essendo rimasto latitante per
qualche giorno e rimanendo sconosciuto il suo nascondiglio, di
notte entrò con pochi uomini in Pavia. Allora, quando capì pa-
lesemente che la potenza divina gli era avversa, perché non smet-
teva di perseguitare la sua Chiesa ed i suoi ministri, rientrato in
sé stesso e consigliatosi meglio, mandò ad Anagni, presso papa
Alessandro, l'arcivescovo di Magdeburgo, il vescovo eletto di
Worms, il suo protonotaro con il cancelliere Cristiano, che si tro-


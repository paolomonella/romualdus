Annali di Romualdo II, arcivescovo salernitano 285

 

Dopo che l'imperatore ebbe consegnato il privilegio agli am-
basciatori del re e dopo che ebbe promesso di mandare in Sicilia
il cancelliere Cristiano per ricevere giuramenti simili, gli amba-
sciatori regi non contenti del privilegio imperiale, per assicura-
re una maggiore certezza, forza e stabilità alla pace appena sti-
pulata, fecero stilare secondo il costume romano un altro privi-
legio dal papa e dai cardinali, in cui il precetto imperiale fu con-
validato e rafforzato dall'autorità della sede apostolica. Fatto ciò,
il cardinale Uguccione, per ordine del papa, e dell'imperatore,
con lettere imperiali, giunse, insieme al notaio dell'arcivescovo
salernitano e al cappellano del conte Ruggero, al castello di Gai-
va, dove dimorava l'imperatrice con re Enrico, suo figlio. Alla pre-
senza dell'imperatrice, del re Enrico, suo figlio, del cardinale, del
marchese di Monferrato, di alcuni rettori di Lombardia, del no-
taio dell'arcivescovo, del cappellano del conte e di molti altri uo-
mini probi ed idonei, il vescovo di Verdun, dopo essersi posto sul
collo la stola, per ordine dell'imperatore e di re Enrico giurò per
la di lui anima, sopra i santi Vangeli e le reliquie che lo stesso re
Enrico in buona fede, senza frode e cattiva intenzione avrebbe
osservato fermamente, così come era stato giurato da suo padre,
la pace tra la Chiesa e l'Impero, la pace col re di Sicilia per quin-
dici anni e la tregua con i Lombardi per sei anni.

Giunta la vigilia dell'Assunzione della Beata Vergine, che in
quel tempo cadde di domenica, papa Alessandro (III), giungendo
nella chiesa di San Marco con i suoi vescovi e cardinali, con pa-
triarchi, arcivescovi, vescovi ed abati di Germania, Lombardia e
Toscana, con l'imperatore, con il doge di Venezia, con gli amba-
sciatori del re di Sicilia ed una gran moltitudine di popolo, cele-
brò un solenne concilio. Recitate le orazioni e le litanie ed altre
preghiere che di solito si devono recitare durante un concilio,
dopo aver tenuto un lungo discorso sulla pace, papa Alessandro
ordinò di consegnare le candele accese all'imperatore, ai chieri-
ci e ai laici, i quali erano lì presenti. Egli stesso pronunciò in que-
sto modo la formula di scomunica:

"Noi da parte di Dio onnipotente, della beata sempre Vergine
Maria, dei beati apostoli Pietro e Paolo e di tutti i santi, scomuni-


Annali di Romualdo II, arcivescovo salernitano 273

 

temporaneamente un posto conveniente, infatti all'inizio mi ave-
te consacrato cardinale prete, poi vescovo di Sabina, alla fine ar-
civescovo di Magonza. Ora per quanto sento, invertita ogni legge
ecclesiastica, volete confermare nella Chiesa di Magonza il can-
celliere Cristiano, che l'aveva occupata con la violenza. Non è
giusto e nemmeno ragionevole il fatto che si debba anteporre
uno scismatico ad un cattolico, un intruso ad uno che è stato
eletto secondo la disciplina canonica. Vi prego dunque e lo do-
mando umilmente che, dopo che Dio ha restituito la pace alla
sua Chiesa, ridoniate anche a me per diritto la mia Chiesa, affin-
ché se fui compagno di tribolazione, sia pure partecipe di con-
solazione e di gaudio".

A quelle parole il papa rispose con molta benevolenza: "O fi-
glio carissimo, abbiamo conosciuto la devozione che hai avuto
verso la Chiesa Romana e verso la nostra persona, la ricordiamo
pubblicamente e dichiariamo in modo solenne l'ardore della tua
fede. La tua venuta ha giovato molto al nostro schieramento e la
tua presenza ha favorito molto la nostra Chiesa. E anche noi, Dio
testimone, siamo molto solleciti per esserti utili e ci sentiamo
obbligati a compiere tutto ciò che riterrai opportuno. Non vo-
gliamo sminuire il tuo onore, ma aumentarlo: non vogliamo arre-
carti offesa, ma tributarti gloria. Non devi però dimenticare il
fatto che spesso ci hai fatto capire attraverso ambasciatori e
messaggi scritti che se la pace tra la Chiesa e l'Impero non aves-
se potuto altrimenti effettuarsi, se non con le tue dimissioni da
arcivescovo di Magonza, benché ciò ti fosse di danno e ti arre-
casse molestia, tuttavia per il bene della pace avresti sofferto di
buon grado questa perdita, volendo anteporre l'onore della
Chiesa al tuo onore ed il suo vantaggio al tuo tornaconto perso-
nale. Ed ecco, l'imperatore asserisce con incrollabile decisione
che in nessun modo sarà conservata la pace nella Chiesa se il
cancelliere Cristiano sarà fatto decadere dalla carica della sede
di Magonza. Non abbiamo voluto dare nessun consenso alla sua
richiesta senza averti prima avvisato e non volemmo dargli alcu-
na risposta a tua insaputa".

Allora Corrado considerando la benevola risposta del ponte»
fice e sapendo che la sua volontà era ragionevolmente accetta»


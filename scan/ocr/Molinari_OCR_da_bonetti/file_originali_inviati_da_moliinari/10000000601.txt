Annali di Romualdo II, arcivescovo salernitano 183

 

salvi con le loro proprietà, sopra una galea fino a Terracina e ad
altri permise di andare a Gerusalemme. Il re, temendo che i conti
di Puglia, che a causa dell'ammiraglio si erano staccati da lui, di-
venissero ribelli, mandò in Puglia con le sue lettere l'arcivescovo
salernitano Romualdo, per mezzo del quale avrebbe restituito ai
citati conti la sua benevolente protezione. Egli al suo arrivo placò
gli animi turbati di cittadini, baroni, conti e li richiamò con forza
all'amore e alla fedeltà verso il sovrano, a tal punto che all'unani-
mità volevano andare in Sicilia e vendicare l'offesa arrecata al re.

Avvicinandosi la Pasqua, il re ordinò per lettera ai predetti
conti di abiurare i giuramenti fatti, cosa che essi si rifiutarono di
eseguire. Poiché non speravano di riacquistare la protezione del
re, tutti, eccetto il conte Gilberto e il conte Boemondo, si reca-
rono dal conte di Loritello e resogli omaggio, cominciarono ad
invadere e occupare con lui la terra del re. Intanto Ruggero Scla-
vo insieme ai Lombardi cominciò a fomentare la sedizione in Si-
cilia, ad invadere le terre demaniali del sovrano e a trucidare i Sa-
raceni ovunque potesse trovarli. Saputo ciò, re Guglielmo in pri-
mo luogo catturò Matteo Bonello e lo fece incarcerare, poi radu»
nato l'esercito giunse a Piazza Armerina e la distrusse e mise in
fuga i Lombardi. Ruggero Sclavo, sfuggendo al re con molti Lom-
bardi, si rifugiò in Butera. Il re inseguendoli assediò da ogni lato
Butera con il suo esercito e poiché udì che si era scatenata la
guerra in Terra di Lavoro e in Puglia, inviò Aquino di Modica in
Terra di Lavoro, affinché mantenesse favorevoli alla monarchia i
cavalieri e resistesse ai suoi nemici. Andrea di Rupecanina aveva
infatti già invaso in parte la stessa Terra; anche il conte Roberto
occupava la terra di Puglia senza nessuna resistenza.

Egli giungendo a Salerno credette di possedere anche quella
città, ma i Salernitani, rimanendo fedeli al re in base alla consue-
tudine, non lo vollero ricevere. Da lì andò a Benevento e fu ac-
colto onorevolmente dai Beneventani. Dopo di che, ritornato in
Puglia, giunse fino a Taranto. Re Roberto trascorse quasi tutta l'e-
state nell'assedio di Butera, tuttavia poiché non poté conqui-
starla sia per la posizione geografica, sia per il numero di uomi-
ni forti da cui era difesa, venuto a patti, permise a Ruggero Sclavo
e ai Lombardi di partire sani e salvi via mare. Egli poi distrug-
gendo Butera rappacificò la Sicilia e tornò trionfante in Palermo.


Annali di Romualdo II, arcivescovo salernitano 235

 

l'imperatore romano vi ha promesso tramite i suoi ambasciatori
ad Anagni, egli è pronto per mezzo nostro a stringere la pace e
a conservarla con voi, con la Chiesa, con l'illustre re di Sicilia e
con i Lombardi. E perciò a noi sette conferì l'autorità di fare la
pace e tutto ciò che stabiliremo per il bene della pace davanti a
voi sarà considerato valido dalla dignità imperiale."

Queste parole piacquero moltissimo al papa, il quale riunito
il suo consiglio ne scelse altri sette come arbitri e mediatori di
pace in favore della Chiesa. Essi furono: Ubaldo vescovo di Ostia,
Guglielmo vescovo di Porto, Manfredo vescovo di Preneste, Gio-
vanni di Napoli, i cardinali-preti Teodino di Arrone e Pietro di Bo-
na, il cardinale-diacono Giacinto. I Lombardi elessero d'accordo
altrettante persone per stipulare la pace: i vescovi di Torino, di
Bergamo e di Como, il vescovo eletto di Asti, i giudici Gerardo
Pisto milanese e Goizo veronese, il cittadino di Brescia Alberto
di Gambara. Il papa volle inoltre che gli ambasciatori del re di Si-
cilia fossero presenti a questo trattato di pace. Prima che da una
parte e dall'altra fossero esposti i capitoli di pace sorse tra loro
un'importante controversia, riguardante il luogo della trattativa.I
Lombardi sostenevano che questo trattato di pace si doveva fare
a Bologna, così come era stato stabilito da loro, dall'imperato-
re e dal vescovo di Ostia. Al contrario gli ambasciatori imperiali
protestavano che non sarebbero mai andati a Bologna, perché il
cancelliere Cristiano era molto odiato e nemico dei Bolognesi. Si
sarebbero tuttavia recati volentieri con loro a Venezia per la trat-
tativa, dove si sarebbero potute dirigere entrambe le parti senza
timore e avrebbero potuto rimanervi con sicurezza; i Lombardi
invece sospettavano dei Veneziani, asserendo che quelli avevano
violato i patti di una pace già fatta e che avevano spesso ricevu-
to gli ambasciatori imperiali, contrariamente a ciò che era stato
sancito tra di loro. Poiché la contesa per il luogo della trattativa
durò parecchi giorni, finalmente su suggerimento degli amba-
sciatori regi, (i Lombardi) acconsentirono alla volontà del pon-
tefice e promisero che, ricevute prima le garanzie, sarebbero an-
dati a Venezia. Per questo motivo il papa inviò a Venezia i cardi-
nali Ugo di Bologna e Rainerio con alcuni Lombardi, perché fos-
sero rassicurati dal doge e dal popolo di Venezia che tanto il pon-
tefice quanto gli inviati per la trattativa avrebbero potuto entra-


Annali di Romualdo II, arcivescovo salernitano 279

 

ne consegue che non risparmia denaro, non bada a spese, ma
ogni anno prepara le sue biremi e le dota di una milizia armata
per vincere nello stesso tempo i nemici della fede cristiana e per
preparare una via sicura e giovevole a coloro che si recano al se-
polcro del Signore. Alcuni principi del mondo combattono vio-
lentemente contro i loro sudditi e non temono di far pace con i
nemici della loro fede. Non pensano molto al sepolcro del
Signore, che e conteso dai Saraceni, e si affrettano a contrastare
colui che da solo si sforza di difenderlo. Altri principi badano ai
propri interessi. Solo il nostro re, devoto, ricerca quelle cose che
sono di Gesu Cristo. Dunque, poiche egli ha una devozione
tanto santa e pura per il servizio di Dio, voi, signor imperatore,
che siete figlio speciale e difensore della Chiesa di Dio, in virtù
del privilegio di un amore singolare, preferendolo agli altri prin-
cipi del mondo, dovete riverire e stringere al petto il nostro re,
come colui che cerca sempre di innalzare la Chiesa di Dio e non
cessa di combattere i suoi nemici. Non esiste tra voi e il re nes-
sun motivo di dissidio e nemmeno nessun principio di odio in-
tervenne tra voi. Al contrario, il sovrano non si ricorda di aver
mai ricevuto offesa dalla vostra magnificenza e sa di non avervi
offeso in qualcosa; ma è fermamente convinto del fatto che se la
maestà imperiale e la magnificenza regia saranno unite con il
vincolo di una pace perfetta, ne deriverà un gran vantaggio per
la Chiesa di Dio e per tutto il mondo".

Non appena l'arcivescovo ebbe finito di parlare, subito l'im-
peratore, tramite il cancelliere Goffredo, rispose a quel discorso,
dicendo; "Accogliamo i saluti, inviati alla nostra magnificenza
attraverso voi da parte del re di Sicilia, con la riverenza e l'ono-
re che si convengono, ed a luogo e tempo opportuno cerchere-
mo di ricambiarli moltiplicandoli. Alla nostra eccellenza risulta
graditissimo e ben accetto il fatto che egli abbia inviato persone
straordinariamente idonee ed eleganti nel parlare per la trattati
va di pace, perché dalla sapienza, dall'onestà, dalla prontezza di
spirito dei suoi ambasciatori valutiamo l'autorità di chi li ha de-
legati e meritatamente da noi è annoverato nel numero dei som-
mi principi colui che sa comandare a tali e tanti uomini. Realisti-
camente avete dichiarato che egli aveva sempre operato verso la


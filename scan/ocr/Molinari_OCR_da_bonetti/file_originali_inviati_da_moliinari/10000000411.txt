Annali di Romualdo II, arcivescovo salernitano 145

 

za nella fedeltä di sempre, resistettero a loro con grande corag-
gio. Si trovava allora in Salerno Roberto, il cancelliere di re Rug-
gero, con la milizia regia e con moltissimi baroni, i quali insieme
con i cittadini salernitani, attaccando abbastanza frequentemen-
te l'esercito del principe ed i Pisani, li combattevano con corag-
gio. Nonostante la città fosse da loro assediata quasi per un mese
e non fosse ancora stata conquistata, alla fine l'imperatore, chia-
mato dalla Puglia, si presentò di fronte ad essa con il suo eserci-
to e con il pontefice. Il cancelliere Roberto, uomo di gran senno
e prudenza, temendo, nel caso che la città fosse presa con vio-
lenza dall'imperatore, che ne derivasse un danno irrecuperabile
per re Ruggero, riuniti a consiglio i baroni, comandò ai cittadini
salernitani, da parte del re, di rappacificarsi con l'imperatore e di
liberare dal pericolo sé stessi e le milizie regie che erano nella
città. I cittadini allora, obbedendo ai suoi ordini, fecero pace con
l'imperatore e dopo che gli ebbero dato molto del loro denaro,
fecero ritornare illesi da re Ruggero con il loro equipaggiamen-
to i 400 cavalieri che erano stati in città. Il cancelliere poi con i
baroni e con alcuni cavalieri si rinchiuse nella torre maggiore.
Fatta la pace, i Pisani orgogliosi e superbi cominciarono ad ingiu-
riare e molestare i cittadini salernitani; essi non sopportando la
loro superbia, prese le armi, irruppero contro di loro ed incen-
diarono alla loro presenza il grandissimo castello di legno, che
avevano costruito per espugnare la città. Perciò i Pisani sdegna-
ti ritornarono dall'imperatore, il quale in quell'occasione non li
aveva soccorsi, e alla fine si rappacificarono con il re Ruggero.
L'imperatore poi, impadronitosi della città, ricevuti ostaggi
invece che denaro, si allontanò da quella e si accampò presso
San Severino ed ivi, radunati a consiglio il pontefice ed i baro-
ni, nominò duca di Puglia, Rainolfo. Per questo motivo tra il pon-
tefice e l'imperatore sorse una grande contesa, poiché il pri-
mo asseriva che l'investitura del ducato di Puglia apparteneva
per diritto al pontefice romano e che questo diritto era stato già
da lungo tempo osservato con fermezza dai suoi predecessori.
L'imperatore al contrario affermava che questo era un diritto
dell'impero e che il ducato di Puglia doveva essere ordinato dal-
l'autorità imperiale. Ma per il fatto che l'uno e l'altro erano in
procinto di partire e al momento entrambe le parti non avevano


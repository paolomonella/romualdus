Annali di Romualdo II, arcivescovo salernitano 275

 

bile, chiese al papa un po' di tempo per consultarsi con gli amici
e lo ottenne. Consigliatosi, ritornò dal pontefice e con voce umi-
le rispose: "Benché, reverendo padre, sia per me ingiurioso e pa-
rimenti spiacevole dover abbandonare, senza colpa, la mia Chie-
sa e cambiare, senza l'intervento di nessuno scandalo, la sede
del mio potere, tuttavia, poiché è mio dovere ricercare non ciò
che è mio, ma ciò che spetta a Gesù Cristo, non voglio che a
causa mia venga annullata la pace stipulata tra voi e l'imperato-
re e che risorga la discordia ormai sepolta. Per conservare la pa-
ce della Chiesa per la quale Cristo perse la vita, voglio perdere
volentieri la mia carica e provvedere con mio danno al vantag-
gio della Chiesa. Perciò, affinché si estirpi ogni motivo di discor-
dia e di scandalo, lascio in vostro potere l'arcivescovado di Ma-
gonza e mi raccomando alla vostra liberalità e al vostro patroci-

39

1110 .

Il papa, rallegratosi a quelle parole, dopo essersi consigliato
con l'imperatore, fece eleggere con grande onore Corrado in ar-
civescovo di Salisburgo, conservandogli la carica di cardinale e
di vescovo di Sabina. Infatti il figlio del re di Boemia, che era sta-
to preposto a quella Chiesa, poiché era stato accusato d'innanzi
al papa di simonia e di altri reati, diffidando della bontà della sua
causa, di sua spontanea volontà mise nella mani del pontefice la
Chiesa che gli era stata affidata. E così accadde che papa Ales-
sandro, da uomo prudente e saggio, per mantenere la pace della
Chiesa utilizzando una dispensa canonica, elesse nella Chiesa di
Salisburgo, Corrado, già arcivescovo di Magonza. Con l'autorità
apostolica confermò poi il cancelliere Cristiano nella Chiesa di
Magonza; e tanto a lui, quanto a Filippo, arcivescovo di Colonia,
i quali erano stati consacrati dai loro suffraganei e dai vescovi
cattolici, concesse il pallio, secondo l'usanza, dopo aver ricevu-
to da entrambi il giuramento di obbedienza.

Papa Alessandro, tenendo in particolare considerazione la
saggezza e la sapienza dell'arcivescovo salernitano Romualdo e
ricordando la devozione che aveva sempre avuto verso la Chiesa
Romana, su richiesta dello stesso arcivescovo, radunati a consi-
glio i fratelli, in virtù della sua carica apostolica concesse a lui ed
ai suoi successori l'uso e la dignità di portare la croce per la città


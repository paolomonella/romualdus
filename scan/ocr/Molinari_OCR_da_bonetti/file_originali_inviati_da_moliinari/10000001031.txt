Annali di Romualdo II, arcivescovo salernitano 267

 

sguainata, la barca del pescatore Pietro che, per i nostri peccati,
era stata quasi sommersa dal turbine delle avversita, ora, cessate
le tempeste, giunge illesa ad un lido sicuro, al porto della vera
tranquillità. Il figlio di Dio ascoltò con clemenza le preghiere
della sua Chiesa, innalzate frequentemente per il bene della pa-
ce, e la ristabilì nella pace e nella concordia con il suo principe.
Ne scaturisce che debellate tutte le avversità e gli errori, si gode
di una sicura pace e si è allietati da una piacevole sicurezza. Ces-
si dunque l'antica discordia e abbia fine l'antica malvagità, unica
sia la fede, unico il Signore, una la Chiesa. Lo scisma si tramuti in
unità e la separazione lasci spazio alla carità. Ritorni in pace tutta
la Chiesa e lo stuolo dei figli riconoscenti ritorni in grembo a sua
madre. Sia gloria a Dio nell'alto dei cieli ed in terra sia pace agli
uomini di buona volontà. E poiché noi conosciamo l'animo pio
e la benevola volontà del nostro imperatore, lo stringiamo affa-
bilmente tra le braccia della nostra mansuetudine come un figlio
carissimo e accogliamo tanto lui, quanto la moglie e suo figlio
con paterno affetto ed abbiamo cura di attribuire loro gli onori
dovuti, mentre preghiamo calorosamente Dio ed i nostri apo-
stoli di conservarli sani e salvi per la sua Chiesa e di mantenerli
per lunghi anni difensori della stessa".

Dopo che il papa ebbe finito di parlare, l'imperatore, deposto
il manto, alzandosi dal faldistorio, incominciò a parlare in lingua
germanica e le sue parole erano tradotte in volgare dal cancel-
liere Cristiano. Disse cosi: "Risulta molto gradito e ben accetto al-
la nostra maestà il fatto che Dio onnipotente, per mano del quale
sono toccati i cuori dei principi e per l'arbitrio del quale sono
regolati i loro voleri e le loro decisioni, guardando alla purezza
della nostra coscienza, volle che fossero presenti in questa as-
semblea molti uomini prudenti e saggi, provenienti da diverse
parti del mondo, affinché conoscessero chiaramente il nostro er-
rore e la nostra conversione in base alla nostra esposizione dei
fatti; poi tornando a casa proclamassero pubblicamente la devo-
zione che abbiamo verso la Chiesa di Dio. Tutto il mondo sappia
dunque chiaramente che sebbene noi rifulgiamo per la dignità e
la gloria dell'impero romano, tuttavia la grandezza romana non
ci tolse la peculiarità della condizione umana e nemmeno la
maestà imperiale cancellò in noi il vizio dell'ignoranza. Infatti


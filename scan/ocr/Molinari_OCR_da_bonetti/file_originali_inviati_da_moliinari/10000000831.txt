Annali di Romualdo II, arcivescovo salernitano 227

 

Passione arrivo a Ferrara con undici galee. In quel luogo fu rice-
vuto con magnificenza e con onore da molti vescovi, dai Fer-
raresi e da una folla giunta lì in occasione della festività che si
celebrava. Nella settimana successiva l'arcivescovo di Ravenna
con i suoi suffraganei, l'arcivescovo di Milano con i vescovi e gli
abati di Lombardia, i podestà, i rettori, i consoli e molti saggi del-
le città lombarde con sollecitudine e pieni di gioia andarono da
papa Alessandro a Ferrara, il quale con animo benevolo e con-
tento li ricevette tutti con paterno affettto, come doveva.

Il giorno seguente il papa si recò con loro nella chiesa mag-
giore di San Giorgio, dov'era radunata una gran moltitudine di
gente e ottenuto il silenzio, parlò loro come se fossero figli. «La
vostra capacità di discernimento, figli miei dilettissimi, conobbe
che, per i nostri peccati, la nave della Chiesa, la quale dovrebbe
rimanere in un porto placido e tranquillo, ha sostenuto ora le
tempeste di una forte persecuzione, ora i turbini ed i flutti di
uomini perversi, cosicché per poco non fu sommersa in profon-
di abissi con il suo timoniere. Infatti l'imperatore romano, il qua-
le come suo difensore avrebbe dovuto dirigerla e difenderla,
combatté la Chiesa, e seguendo l'arbitrio della sua volontà, anzi-
ché il consiglio della ragione, ne scisse l'unità, alzò altare contro
altare e non temette di dividere l'inconsutile veste di Cristo, per
quanto fu in suo potere. Quindi divisa l'unità della Chiesa e spez-
zato il vincolo della pace, la dignità della Chiesa Romana per po-
co non scomparve e fu resa tributaria colei che era signora delle
genti e capo delle province. E poiché, per l'incombente motivo
di una forte persecuzione, l'autorità della Chiesa Romana si è in
un certo modo indebolita, non essendovi chi corregga gli errori
ed i peccati dei delinquenti, gli statuti ed i canoni dei santi Padri
sono cambiati nella loro struttura e nella loro formulazione giu-
ridica. Così avvenne che in conseguenza di questo scisma e di ta-
le discordia, molte chiese e monasteri furono distrutti, l'onestà
fu in parte smarrita, e la religione violata, si compirono moltissi-
mi adulteri, fornicazioni, furti, omicidi immuni da pena; castelli e
città furono distrutti e dati alle fiamme, i beni delle vedove e dei
poveri furono esposti al furto e al saccheggio. Sebbene il giusto
giudice, paziente rimuneratore, spinto dalle colpe del genere
umano, abbia posto per diciotto anni la verga dei peccatori sulla


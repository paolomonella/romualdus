Annali di Romualdo II, arcivescovo salernitano 167

 

pace, ma non pote ottenerla. Avvicinandosi la Quaresima, il re
giunse in Salerno, dove dimorò fino a Pasqua.

Saputo ciò papa Adriano (IV) gli inviò Enrico, cardinale dei
Santi Nereo e Achilleo; il re non volle accoglierlo, ma gli ordinò
di ritornare a Roma solo perché nelle lettere apostoliche che
egli portava, il papa chiamava Guglielmo non re, ma signore di
Sicilia. Papa Adriano e l'intera curia romana furono turbati da
questo fatto e si adirarono contro il re. Egli celebrata la Pasqua,
affidò il governo della Puglia ad Asclettino, arcidiacono di Ca-
tania, che egli aveva nominato cancelliere, e ritornò con l'ammi-
raglio in Sicilia. Il cancelliere, radunato un grande esercito per
ordine dello stesso sovrano, assediò Benevento e devastò il ter-
ritorio fino alle mura. Quei cittadini resistettero con coraggio ed
uccisero l'arcivescovo Pietro, che sospettavano partigiano del
re. Poiché la città fu assediata per un po' di tempo, alcuni baro-
ni divenuti ribelli, entrarono in essa e si unirono ai nemici. Altri,
abbandonando l'armata senza permesso, tornarono alle proprie
case. Così l'esercito fu sciolto e la città fu liberata dall'assedio. Il
conte Roberto di Loritello, dispiaciuto e controvoglia, si allon-
tano dal sovrano, poiche temeva che Guglielmo lo catturasse,
per suggerimento dell'ammiraglio, che lo odiava. Molti baroni
pugliesi, che si erano ribellati, suscitarono in Puglia una gran
guerra. Saputo ciò, anche i baroni siciliani mossero guerra con-
tro il re nell'isola. Riunito l'esercito, il sovrano marciò contro di
loro e quelli, temendo di incontrarlo, si rifugiarono in Butera, ma
dopo alcuni giorni d'assedio, tramite l'ammiraglio Maione, il re
perdono loro e li accolse sotto la sua protezione.

Intanto, avvicinandosi l'estate, Federico (1), re dei Germani,
giunse a Roma e, dopo aver prestato giuramento, secondo l'usan-
za, fu solennemente incoronato da papa Adriano (IV) nella chie-
sa di San Pietro. Anche se egli gli aveva promesso, prima di ri-
cevere dal pontefice la corona, di deporre i senatori di recente
istituiti, di riportare in suo potere la città e le regalie di San Pie-
tro, tuttavia, dopo l'incoronazione, intrattenutosi un po' nei din-
torni di Roma, ritornò in Germania. Il papa, deluso nella pro-
messa, radunato l'esercito, entrato in Terra di Lavoro con Rober-
to, principe di Capua, ed Andrea di Rupecanina, conquistò quel
territorio con la forza e fu accolto con onore dai Beneventani.


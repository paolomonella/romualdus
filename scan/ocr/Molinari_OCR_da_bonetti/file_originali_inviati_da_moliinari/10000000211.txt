Annali di Romualdo II, arcivescovo salernitano 105

 

moltitudine di navi per bloccare al duca la via del mare. Contro
di loro il duca Roberto, insieme al figlio Ruggero, avanzò con le
sue navi con decisione e ingaggiò con violenza una battaglia na-
vale nel mese di novembre; gli arrise la vittoria, poiché li scon-
fisse con grande strage. Molti di loro furono sommersi in mare,
gran parte invece catturati, alcuni si misero in salvo a stento con
la fuga. E così, dopo aver annientato i nemici, il duca, sempre in-
sieme al figlio Ruggero, esultò di gioia e raggiunse l'altro figlio
Boemondo che aveva lasciato con la restante parte dell'esercito
sulla terraferma, strappata ai nemici; desiderava infatti invadere
l'impero di Costantinopoli. Ma nel mese di maggio mori papa
Gregorio (VII); nel mese di luglio Roberto il Guiscardo, magnifi-
co duca, che si trovava nell'isola di Cassiopa, mori di morte natu-
rale, nel 26° anno del suo ducato. Roberto il Guiscardo fu un
uomo infaticabile, potente e forte in guerra, di corporatura note-
vole, di animo fermo, fu un capo politico, previdente, avveduto
nel modo di comportarsi e di ingegno molto astuto e prudente,
capace di controllare l'impazienza, correttore dei costumi e dili-
gente organizzatore della disciplina militare, ambizioso di domi-
nare più di quanto si possa credere. Fortificò con castelli e torri
le città che conquistò ed il suo parere autorevole prevaleva
ovunque. E non fu meno onorato per le capacità decisionali che
per la forza, infatti nessuno fu più fortunato di lui in guerra e più
equilibrato in pace. Arricchi i privati con la sua familiarità, con il
denaro, con i benefici feudali e con le cariche amministrative.

A Roberto successe il duca Ruggero suo figlio, nell'anno dal-
l'incarnazione del Signore 1086, indizione 9. Questi dopo la mor-
te del padre resse nobilmente il ducato e lo ampliò; si annesse
infatti il principato di Capua ed il territorio fino a Roma più con
la generosità del beneficio che con la severità del potere. Nello
stesso anno una stella luminosissima il 17 febbraio entrò nel cir-
cuito della prima luna.

Anno del Signore 1087, indizione 10. Nel mese di maggio il
corpo di san Nicola, confessore di Mira, fu traslato a Bari, città
della Puglia, e si manifestò la capacità miracolosa del Signore nel
risanare molti ammalati. Nello stesso mese Vittore (ITIL, chiama-
to anche Desiderio, abate di Cassino, della stirpe dei Sanniti, do-
po due anni dalla morte di Gregorio (VII), fu ordinato papa, e


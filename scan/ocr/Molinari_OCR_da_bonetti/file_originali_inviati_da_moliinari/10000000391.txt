Annali di Romualdo II, arcivescovo salernitano 141

 

richiesto spesso di colloquiare con Ruggero, affinché egli gli pre-
stasse l'omaggio che gli doveva, secondo il costume feudale, egli
stesso, da uomo astuto, saggio e preveggente si sottrasse alla sua
vista. Anacleto (II) invece, dopo aver dimorato per un po' in Pu-
glia, tornò a Roma, e vi rimase fino al termine della sua vita. Frat-
tanto Roberto principe di Capua e Rainolfo, conte di Airola, con
altri conti e baroni di Puglia si ribellarono al re Ruggero. Saputo
questo, re Ruggero, radunato un suo esercito e una gran molti-
tudine di cavalieri e di fanti, venne a Salerno e presso il fiume
Scafati nel territorio di Nocera combatté con il principe di Ca-
pua, Roberto, e con il conte Rainolfo e fu sconfitto. Fuggendo si
ritirò a Salerno. In seguito, ricomposto l'esercito, tornò nuova»
mente in Puglia, assediò i Conversanesi, espugno coraggiosa-
mente le loro città ed i castelli e dopo averne fatto prigionieri
alcuni, li mandò in Sicilia. Passato un po' di tempo, con un gran-
de esercito giunse nella Terra di Lavoro: conquistò e abbatté No-
cera, distrusse Aversa, occupò Capua e quasi tutta la Terra di La-
voro. Il principe di Capua e il conte Rainolfo si rifugiarono a Na-
poli, tuttavia poiché Ruggero non poté espugnarla, sia per la po-
sizione del luogo, sia perché era difesa dall'esercito, lasciando i
suoi soldati presso Aversa ed in altri luoghi vicini la fece di con-
tinuo attaccare e devastare. Allora Roberto, principe di Capua,
andò a Pisa per implorare l'aiuto dei Pisani, dopo aver lasciato a
Napoli Sergio, maestro dei cavalieri e duca della stessa città, con
il conte Rainolfo.

Il principe di Capua poi giunse a Napoli con il grande eser-
cito navale dei Pisani e suscitò una maggiore audacia e forza nei
baroni che si trovavano nella città. Le galee dei Pisani, giunte ad
Amalfi, presero e saccheggiarono la città, che era sguarnita e
ignara di questo evento. Re Ruggero, il quale si trovava allora in
Terra di Lavoro, avendo udito l'accaduto, inviato il suo esercito,
mise in fuga i Pisani, che in quel momento stavano presso Amal-
fi, passò a fil di spada molti di essi e liberò così quella città. I Pi-
sani, vinti e confusi, prima tornarono a Napoli e poi a Pisa.

Il re Ruggero fu uomo prudente e capace di adattarsi a tutte
le situazioni; nel trattare i propri affari si avvaleva più del consi-
glio che della forza; ora in Terra di Lavoro, ora in Puglia, combat-
teva con coraggio i suoi nemici e se ne rendeva amici alcuni con


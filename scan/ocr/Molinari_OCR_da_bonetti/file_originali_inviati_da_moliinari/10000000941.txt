Annali di Romualdo II, arcivescovo salernitano 249

 

ciò i cardinali ne rimasero molto turbati e sorpresi e non sape-
vano che cosa fare.

Frattanto i cittadini veneti, appartenenti al popolo, ritornan-
do da Chioggia a Venezia, riunitisi nella chiesa di San Marco,
fomentarono la sedizione e il tumulto popolare contro il doge,
dicendo: "Signor doge, voi non provvedete bene all'onore e al
vantaggio del popolo che vi è stato affidato. Ecco infatti, l'impe-
ratore romano dimora ormai da un po' di giorni presso Chioggia,
dove sopporta gli eccessi del calore e le svariate molestie di mo-
sche e zanzare, senza poter entrare a Venezia. Egli stesso tollera
questo molto malvolentieri e medita nel profondo della mente
una vendetta per il futuro. Perciò temiamo che un'offesa così
grande possa essere allo stesso modo pericolosa e dannosa per
tutto il popolo. Quindi vogliamo, se piace anche a vostra altezza,
che l'imperatore invitato da voi e dal popolo entri in Venezia". Il
doge rispose loro benevolmente: "Potete ben ricordare con cer-
tezza, signori, che su richiesta del papa facemmo giurare a dodi-
ci uomini saggi, sull'anima di tutti i nostri, che non avremmo
dovuto accogliere in alcun modo l'imperatore nel territorio di
Venezia senza l'ordine ed il permesso dello stesso papa. Dunque
giudicate voi se contro lo spirito del nostro giuramento, senza
consultare il papa, dobbiamo convocare qui l'imperatore". Quel-
li subito gli risposero: "Dopo che per ordine del papa l'impera-
tore è entrato in Chioggia, che si trova nel territorio di Venezia,
ci siamo sciolti facilmente dai vincoli del nostro giuramento".

Dopo che il doge e il popolo ebbero discusso a lungo su que-
sto argomento, alla fine, di comune consenso, alcuni Veneziani
vennero inviati al papa. Essi giungendo, da uomini malvagi e su-
perbi, non temettero di svegliare il papa mentre dormiva, per
proporgli, da parte del doge e del popolo, che per loro volontà
e decisione l'imperatore entrasse in Venezia. La notizia dispiac-
que molto al papa ed egli sedette preoccupatissimo dicendo lo-
ro: "Voi ci avete giurato che l'imperatore non avrebbe dovuto ve-
nire a Venezia senza il nostro ordine e il nostro permesso. Voglia-
mo dunque che aspettiate fino a domani i nostri cardinali, i quali
si recarono dall'imperatore, con i nunzi del sovrano. Al loro arri-
vo ci preoccuperemo di rispondervi quel che dobbiamo fare".
Benché queste parole fossero dispiaciute ai Veneziani, tuttavia


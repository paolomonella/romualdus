Annali di Romualdo II, arcivescovo salernitano 171

 

suoi nemici, che si erano rifugiati a Benevento dal papa, permi-
se, per intercessione dello stesso pontefice, di uscire sani e salvi
dal regno con i propri beni. Egli poi per intervento di molti am-
basciatori, disposti i patti di pace, si accordò con il pontefice.
Infatti papa Adriano (IV), venendo con i suoi cardinali nella chie-
sa di San Marciano, posta vicino al fiume Calore, accolse con ani-
mo benevolo re Guglielmo, che si era umilmente prostrato ai
suoi piedi. Il sovrano, prestato il giuramento, secondo l'usanza,
divenne vassallo ligio del papa, mentre il pontefice, per mezzo
dell'investitura, con un vessillo gli consegnò il regno di Sicilia,
con un altro vessillo il ducato di Puglia, con un terzo il princi-
pato di Capua. Questi per benevolenza verso il re Guglielmo ed
anche per le preghiere e lo zelo dell'ammiraglio Maione e di
Ugo, arcivescovo di Palermo, sottopose alla chiesa di Palermo le
chiese di Agrigento e di Mazzara, che per diritto appartenevano
alla Chiesa Romana e concesse che i vescovi di Agrigento e di
Mazzara fossero in perpetuo suffraganei di Palermo. In seguito
papa Adriano ritornò in Campania.

Il re intanto cacciava dal regno molti dei suoi nemici, ne po-
neva alcuni in carcere e ne accoglieva altri sotto la sua protezio-
ne. Nomino il siniscalco Simone, cognato dell'ammiraglio Maio-
ne, maestro capitano della Puglia ed avendo ottenuto una vitto-
ria tanto clamorosa, ritornò in Sicilia con l'ammiraglio. Poco tem-
po dopo preparò una grande flotta e sotto la guida dell'ammira-
glio Stefano la mandò in Grecia. Egli giungendo ad Egrippo vi
trovò preparata la grande flotta dell'imperatore Manuele, com-
batté coraggiosamente contro di lui e lo vinse, imprigionò molti
Greci, bruciò la flotta, saccheggiò Egrippo e le città vicine e fece
ritorno vincitore in Sicilia. L'imperatore, essendo venuto a cono-
scenza che molti dei suoi sudditi erano stati catturati dal re di Si-
cilia e non potendo lottare alla pari con lui, dopo aver inviato nu-
merosi ambasciatori, venne a trattative col sovrano e furono giu-
rati patti di pace.

Contemporaneamente i Mesemudi, provenienti dal Marocco,
conquistarono con le armi tutta la terra fino ad Africa. Tuttavia
quella città era sotto il dominio del re Guglielmo ed egli aveva
posto a sua guardia e difesa molti cavalieri e fanti. Nonostante
ciò i Mesemudi l'assediarono per terra e per mare ed i Cristiani,


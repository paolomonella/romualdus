Annali di Romualdo II, arcivescovo salernitano 277

 

e per tutta la sua diocesi e rafforzò con un privilegio quel dono,
che da quel momento aveva fatto per sempre alla Chiesa di Sa-
lerno. Non si deve inoltre passare sotto silenzio il fatto che gli
scismatici, i quali erano stati introdotti per autorità imperiale in
varie Chiese della Toscana e della Lombardia,ed alcuni cardinali,
che avevano parteggiato per Giovanni di Strumi, saputo che l'im-
peratore aveva fatto pace con la Chiesa e con il papa Alessandro,
indotti alla penitenza, affrettando il passo giunsero a Venezia. In
primo luogo essi abiurarono la scisma che avevano difeso, poi
promisero sui santi Vangeli di Dio che dopo l'errore commesso
avrebbero obbedito ai comandi di papa Alessandro ed avrebbe-
ro riconosciuto come papi cattolici lui ed i suoi successori. Così,
sciolti dai vincoli della scomunica, si prostravano ai suoi piedi.
Dunque stipulata alla pari e giurata la pace, come abbiamo det-
to, tra l'imperatore ed il re di Sicilia, gli ambasciatori regi si reca-
rono al palazzo imperiale con l'intenzione di ossequiare Federi-
co I da parte del loro re. Saputo ciò, l'imperatore, uscito dalla sua
stanza, in presenza di molti, li accolse con grande onore e bene-
volenza. E poiché Romualdo, arcivescovo salernitano, alzandosi
dal faldistorio, voleva parlare stando in piedi, il sovrano ordinò
che egli parlasse da seduto. Ottenuto il silenzio l'arcivescovo co-
minciò così: "Il nostro signore, il glorioso re di Sicilia, saluta con
devozione ed affetto, come un carissimo amico e un fratello, il
qui presente imperatore e per mezzo nostro comunica alla ma-
gnificenza imperiale che quando durante quest'anno i suoi am-
basciatori si recarono presso il papa ad Anagni per stipulare la
pace, il pontefice scrisse al nostro glorioso re, di inviargli alcuni
che gli stavano a fianco, perché fossero presenti con lui alla trat-
tativa di pace. Il sovrano, suo figlio devotissimo, in seguito alla
sua richiesta, destinò a tal compito il conte Ruggero, uomo di
sangue reale, prudente e abile nel prendere la giusta decisione,
e con lui incaricò me, affinché entrambi fossimo caodiutori e
presenti per concludere la pace, questo perché il nostro re, da
uomo pacifico, non creda di avere con l'imperatore alcun moti-
vo di discordia. Egli infatti come principe cattolico e figlio della
pace ama tutti i principi cristiani, e per quanto gli compete cre-
de di avere con loro pace e concordia. Perseguita per mare e per
terra con odio crudele solo i nemici della croce di Cristo. Quindi


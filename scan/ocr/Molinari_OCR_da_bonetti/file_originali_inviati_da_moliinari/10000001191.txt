Annali di Romualdo II, arcivescovo salernitano 299

 

RESOCONTO DELLA PACE DI VENEZIA

Rolando, un tempo cancelliere della Santa Romana Chiesa, in-
viato dal sommo pontefice come legato in Germania, si attirò
l'odio prepotente di Federico, allora nobilissimo conte, a causa
di un rimprovero che in pubblico ed in modo irriverente ave-
va effettuato contro di lui. Dopo la morte dell'imperatore,
che governava in quel tempo, Federico fu eletto da tutti i prin-
cipi tedeschi e fu proclamato imperatore sia per la rettitudi-
ne dei costumi, sia per quella esperienza che mostrava soprat-
tutto nel mestiere delle armi. Dopo poco tempo, deceduto il
papa di Roma, Rolando fu eletto al soglio pontificio e assunse
il nome di Alessandro (III). L'imperatore, udito ciò, si indignò
oltre modo e rifiutò di obbedirgli e di riverirlo con un atto di sot-
tomissione. A prescindere dai molti motivi di discordia che esi-
stevano e che non si possono narrare in questa sede per la lo-
ro prolissità, egli nominò a suo vantaggio, un altro papa, Vitto-
re IV, altri cardinali ed altri ministri di grado inferiore e poi si
contrappose radicalmente a papa Alessandro. E così da 18 anni
l'unità della Chiesa vacillava, messa in discussione dalle parti
contendenti.

Ma il Signore pio, prendendosi cura in modo misericordioso
della sua Chiesa, colpi l'imperatore con molte tribolazioni. Infatti
quasi tutta l'Italia si staccò da lui a causa di alcune consuetudini
impraticabili e mai udite prima, che egli esigeva. Egli invero,
spinto da una grandissima collera, devastava il territorio da ogni
parte; infine, giungendo a Milano con un grande esercito, la asse-
dio. Gli assediati uscirono coraggiosamente dalla città e, facendo
una strage rilevante di nemici, misero in fuga due volte l'impera-
tore con il suo esercito. Tante volte presso Alessandria, una nuo-
va cittadina, fu messo in difficoltà e sconfitto con i suoi con mas-
simo disonore. Invece il cancelliere Cristiano, arcivescovo di Ma-
gonza, guerriero valoroso, conduceva attraverso l'Italia un altro
esercito e devastava completamente le zone meno difese del ter-


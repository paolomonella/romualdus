Annali di Romualdo II, arcivescovo salernitano 239

 

non è di un solo uomo, ma di molti, non di una sola città, ma di
tante, chiediamo delle dilazioni in base al contenuto delle con-
troversie, per poter deliberare pienamente sugli argomenti che
ci sono stati contestati e per poter venire quindi a rispondere
presso un giudice comune in un giorno e in un luogo prefissati.
Relativamente alla sentenza che diceste emanata contro di noi a
Roncaglia dai giudici di Bologna, neghiamo apertamente che es-
sa sia stata tale, bensì la riteniamo un comando imperiale. Poi-
ché molti di noi erano assenti, ma non per contumacia, tutto
quello che fu detto contro di noi non deve nuocerci, né essere
considerato come sentenza; infatti secondo le leggi la sentenza
pronunciata contro gli assenti non ha nessuna efficacia e nessun
valore. Quanto a ciò che richiedeste, cioè che dovremmo rende-
re all'imperatore quelle imposte, che i nostri predecessori han-
no versato ad Enrico (IV), rispondiamo che le disposizioni e gli
ordini di quell'imperatore sono stati quasi dimenticati, perché
troppo remoti, e non esiste nessuno dei nostri o dei vostri che
possa ricordare bene i detti e i fatti di quel tempo. Ugualmente
l'imperatore Enrico, salva l'autorità imperiale, si deve chiamare
non signore, ma tiranno. Dopo aver invaso il luogo santo del Si-
gnore, catturò papa Pasquale (II) sull'altare, distrusse molte chie-
se e abbacinò molti vescovi; le sue azioni crudeli e tiranniche
non sono da imitare e nemmeno da ricordare. Ma se a Federico
I piacesse ricevere ciò che i nostri predecessori resero ad Enrico
V il giovane, a Corrado (III), a Lotario (II) ed a lui stesso fino ad
ora, noi siamo pronti a pagare pacificamente. E poi se il fatto al-
l'imperatore risulterà spiacevole, vogliamo osservare con fer-
mezza la pace che tra noi e lui fu trattata per mezzo dei Cremo-
nesi e fu posta per iscritto. Essa sarebbe stata rispettata in quel
periodo, se l'imperatore non avesse voluto staccarci dall'unità
della Chiesa e negare a papa Alessandro il riconoscimento della
dignità pontificale. La vostra capacità di discernimento si espri-
ma su questo punto: siamo costretti a peggiorare la condizione
della nostra pace perché non abbiamo acconsentito allo sci-
sma".

Dal momento che fu presentato il testo scritto del trattato di
pace, offerto dai Cremonesi agli altri Lombardi, i Teutonici inco-
minciarono ad opporsi diligentemente ad alcuni capitoli dello


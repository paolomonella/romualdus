Annali di Romualdo II, arcivescovo salernitano 193

 

sua moglie fosse tutrice e governatrice di tutto il regno e dei
suoi figli. Infine dispose che Riccardo, eletto vescovo siracusano,
e Matteo, maestro dei suoi notai, uomini senza dubbio esperti
nel diritto, saggi e dotati di discrezione, fossero consiglieri e
avessero familiarità con sua moglie e con i suoi figli.

Poiché il male diveniva più insistente, ordinò che venisse
convocato Romualdo arcivescovo salernitano, che era molto
esperto nell'arte della medicina. Egli, giungendo da lui verso Pa-
squa, fu accolto con onore e gli prescrisse molti rimedi salutari.
Tuttavia il sovrano, confidando nell'autorevolezza del suo inge-
gno, usava solo i medicamenti che gli sembravano opportuni.
Perciò avvenne che il sabato precedente l'ottava di Pasqua, lo as-
salì la febbre emitritea ed intensificandosi la dissenteria, egli mo-
ri e fu sepolto nella cappella di San Pietro nel suo palazzo. Re
Guglielmo (I) mori a 46 anni, nell'anno 1166, indizione 14, il set-
timo giorno del mese di maggio, circa alle ore 15, dopo aver re-
gnato con suo padre e poi da solo per 15 anni e 10 mesi.

Aveva un bel volto, un aspetto attraente, di robusta corpora-
tura, di statura elevata, desideroso di onori e orgoglioso, vitto-
rioso nelle battaglie navali e terrestri, odiato nel suo regno, più
temuto che amato, avido nell'accumulare denaro, piuttosto ava-
ro nello spenderlo. Ricoprì gli uomini a lui fedeli di onori e di
ricchezze, perseguitò i traditori e li costrinse ad esulare. Fre-
quentava sovente l'ufficio divino, e venerava moltissimo gli ec-
clesiastici. Fece ornare la cappella di San Pietro, che era nel pa-
lazzo, con meravigliose immagini di mosaico, ne ricoprì le pare-
ti di marmi preziosi e di vario tipo, la dotò e la arricchì moltissi-
mo di ornamenti d'oro, d'argento e di drappi preziosi. Istituì in
essa molti chierici e altrettante prebende e dispose che in modo
solenne, riservato e con ogni timore reverenziale verso Dio si ce-
lebrasse in essa l'ufficio divino.

Defunto il sovrano, gli successe nel regno il figlio maggiore do-
dicenne, di nome Guglielmo; questi, il secondo giorno dopo la
morte del padre, per comando della regina, per consiglio degli ar-
civescovi, dei vescovi, dei baroni e del popolo fu acclamato re. In-
fatti quel giorno egli giunse, accompagnato da una scenografia re-


13.15-13.18
Othoniel annos XL populum Dei rexit. Hic autem de tribu Juda primus in Israhel
Domino jubente, constituitur. Hujus temporibus primis, filii Israhel seruire Chusan Rasathaim
regi Mesopotamie annis VIII. Eodem tempore Charinus filius Agenoris litteras Grecie
dedit IIDCXXXIX.
13.19-13.22
Loth annos LXXX filius Gera, filius Gemini, qui utraque manu utebatur pro dextera,
cujus in principiis seruiuit Israhel Eglon regi Moab annis XVIII donec [eum] ipsum percusso
Eglon ipse liberauit. Hoc tempore Cirene ciuitas condita est in Libia. Tunc quoque
fabule ficte de rebus gestis ab hominibus sceleratis IIDCLXXX.
13.23-13.26
Deborra prophetissa annos XL de tribu Effraym <pb n="27r"/>cum Barah de tribu Neptalim cujus in
initio ducatus oppressit filios Israel Jabin rex Chanaan xx annis qui regnabat in Asor. Sed
occiso ab Israel principe militie eius Sisara, prostratus tandem, ac humiliatus est. Hoc
tempore Miletus condita. Et tunc Apollo cytharam repperit<note>garufi mistakingly prints repperlt</note> MMDCCXXX.
13.27-13.32
Gedeon, qui et Jeroboal XL annis de tribu Manasse, sub quo seruiuit Israhel Madia-
nitis, et Amalechitis VII annis. Sed Gedeon pugnante liberatus est. Nam per uelleris si-
gnum, sicut a Deo petiit, confortatus ipse cum ccc solummodo uiris, quos secum habuit, uicit
hoc bellum, in quo cesa sunt cxx milia uirorum. Eo tempore Tyrus condita ante templum
Jerosolymorum anni CCXL ut scribit Joseppus. Mercurius Lyram condidit. In Italia
primus Janus regnauit IIDCCXLII.
13.33-14.3
Abimelech Gedeonis filius annos III, qui regnabat in Sichem. Hic autem Gedeonis
filius ex concubina occidit LXX fratres suos filios patris ejus ex matrimoniis. Remansitque
Jonathas filius Jeroboal minimus, et absconditus est. Ipso quoque tempore Hercules Ilium
uastat.<pb n="27v"/> Saturnus in Italiam fugiens, ibi post Janum regnauit IIDCCXLV.
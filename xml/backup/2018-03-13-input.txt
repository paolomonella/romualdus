6.1-6.6
Seth habens annos cv genuit Enos, cui superuixit annos dcccxvi usque ad clxvii
annum nativitates Lamech, porro septuaginta interpretes ante natum Enos annos ccv postea
posuere annos dccvii. Enos interpretatur homo, de quo Deus benedicitur, iste cepit
inuocare nomen Domini, quia hominum est proprium, ut sue fragilitatis memores, inuocent
conditoris auxilium, eorum dumtaxat, qui in fide Christi uiuentes, filii resurrectionis sic
esse letantur, secundum septuaginta, annum DCXXV, Hebrei CCCXXV.
6.7-6.10
Enos habens annos xc genuit Cainan, cui superuixit annos DCCCXV secundum hebreos,
idest usque ad LXXXIV annum nativitatis Noe, sed septuaginta interpretes ante natum
Cainan cxc annos, postea dccxv posuere, secundum lxx annum DCCXXV juxta Hebreos
cccxcv.
6.11-6.13
Cainan habens annos LXX genuit Malahelel, post cujus ortum uixit annos DCCCXL idest
usque ad CLXXIX annum nativitatis Noe; septuaginta interpretes ante natum Malalehel
CLXX postea dixere DCCXL, secundum septuaginta annum dccccxcv juxta Hebreos CCCCLX.
6.14-1.16
Malalehel annorum LXV genuit Jareth, cui superuixit annos Dcccxxx usque ad CCXXXIV
annum nativitatis Noe; septuaginta uero ante natum Jareth CLXV postea posuere DCCXXX.
septuaginta annos MCXXII, Hebreos DCXXII.
6.17-6.25
Jareth annorum CLXII genuit Enoch, cui superuixit annis DCCC usque ad CCCLXVI annum
natiuitatis Noe. in hac generatione nusquam codices discrepant. Hunc Enoch nonnulla
diuina scripsisse Juda apostolo attestante comperimus. Sed ut beatus Augustinus dicit:
non frustra non sunt in eo canones scripturarum, qui seruabantur in templo hebrei populi
succedentium diligentia sacerdotum, nisi quia ob antiquitatem suspecte fidei iudicata sunt,
nec uerum esse, que ille scripsisse poterat inuenire, unde illa, que sub ejus nomine pro-
ferunt, et continent illas de gigantibus fabulas, quod non habuerint homines patres, recte
a prudentibus judicantur non ipsius esse credenda. Septuaginta MDCCLXXXVII, Hebrei
DCLXXXVII.
6.26-6.34
Enoch annos lxv genuit Mathusalam post ejus ortum ambulauit cum Deo ccc annis,
idest usque ad CXIII annum natiuitatis Lamech secundum Hebreos. Septuaginta interpre-
tes ante natum Mathusalam posuere CLXV annos, postea CC. Iste quidem non apparuit
mortalibus, quia tulit illum Deus ab eis. Bene autem in septima generatione Enoch, qui
interpretatur dedicatio, tulit a mortalibus Deus, quia ciuitas electorum in sex hujus se-
culi pro Deo laborans etatibus, in septima sabbatii futuri gloriam dedicationis expectat,
atque reprobi sola presenti sunt felicitate contenti. Cain uero ciuitatem, quam statuit
non in septima generatione, sed in primogenito Enoch filio consecrata. Septuaginta
MCCCLIV, Hebrei DCCCLXXIV.

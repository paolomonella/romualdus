12.5-12.11
Anno ante Urbem conditam DCCCV Egyptus decem plagis attrita est per manum Moysi
ducis, quem Deus misit ad Pharaonem, ut dimitteret populum suum. Postquam uero Pharao
dimisit Israhelem, insecutus est eum cum omni suo exercitu usque ad mare rubrum: et Hebreis
per medium sicci maris tuto gradientibus, uniuersa Egyptiorum multitudo simul cum rege suo
aquarum inundatione in mare necata est, quorum multitudo hoc solo uel maxime argumento
conjicere possumus, quod eos sexcenta milia uirorum timuerunt atque fugerunt. Tunc quoque
temporis Athlans Astrologiam inuenit.
12.12-12.12
IIDCCCCXCIII.
12.13-12.26
Moyses autem annos XL eductum ex Egypto regit populum Israhel in deserto. Quorum
primo anno tabernaculum Domino construit, et VII mensibus<pb n="25v"/> opus perficiens, mense primo
anni secundi prima die mensis erexit. Hucusque ut Eusebius commemorat quinque libri Moysi
continent gesta annorum milia DCCXXX secundum septuaginta seniorum interpretationem, quot
uero annos hujus temporis hebraica ueritas contineat Joseppus in primo contra Appionem
grammaticum libro ita commemorat; neque igitur apud nos habentur innumera uolumina
inter se discordantia, sed duo tantum et xx sunt libri, qui omnium temporum seriem con-
tinentes leges uite et successionis humane prosapiam usque ad ipsius Moysis terminum per-
tendentes, qui paulo minus ad tria milia annorum continentiam gerunt. A Moyse uero
Hebrei literas habere ceperunt. His autem temporibus Job de filiis Edom quintus ad
Abraham, pronepos Ysaac in terra Us que est in regione Philistinorum, tunc patrie rector
principabatur. Esau namque ipse est. Edom, qui genuit Rahuel, Rahuel autem genuit
Job, qui alio nomine dicitur Johab. Hucusque ex libro Genesis prosecuti sumus. <pb n="26r"/>Ex hoc
autem ex libro Josue, et Judicum usque ad regum tempora IIDXIX.
12.27-13.14
Josue annos XXVI regit populum, ut Joseppus docet. Nam scriptura sancta quod fuerint
anni ducatus illius tacet. Quare autem Eusebius in Chronicis XXVI annos posuerit infra
dicemus. Primo namque ducatus sui anno decimo die primi mensis populum, patefacto
Jordanis alueo, in terram repromissionis induxit, quo uidelicet anno, ut in Chronicis prefati
Eusebii repperimus, principium erat quinquagesimi primi Jobelei, secundum Hebreos: idest
anni duo milia quingenti erant ab initio mundi completi, singulis Jobeleorum ordinibus per
quinquagenos deputatis. Constat enim a principio quia MDCLVI ad diluuium usque fuere
anni. Inde ad Abraham ccxcii qui LXXV erat annorum, quando promissionem Dei acceperit.
Promissionis anni ccccxxx, ducatus Moysi anni XL qui profecto numerus non duo milia quin-
gentos, sed septem minus, idest duo milia CCCCXCIII ut prenotamus, annos implent. Josue
autem impetrauit a Deo, et Solem uersus in meridiem in eodem loco stare fecit diei unius
spa<pb n="26v"/>tio, ut non effugiendi solatium hostibus, cum quibus pugnabat, minime preberet, quousque
idem Josue de inimicis ulcisceretur. Erant ipsi enim quinque reges Amorreorum. Dominus
quoque misit super eos lapides magnos de celo, et multo plures mortuo sunt lapidibus gran-
dinis, quam gladio. Iosue cx annorum mortuus est. Eo tempore Troja in quadrigis ui-
gebat, in qua Trous prius regnauit IIDLIX.
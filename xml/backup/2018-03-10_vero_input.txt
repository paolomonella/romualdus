3.1-3.6
Prima mundi etas est ab Adam usque ad diluuium, continens annos, juxta he-
braicam ueritatem mille sexcentos quinquaginta sex, juxta septuaginta uero in-
terpretes duo milia ducentos quadraginta duos; generationes uero juxta utram-
que editionem numero decem, que uniuersali est deleta diluuio, sicut primam
cujusque hominis obliuio demergere consueuit etatem.
3.7-3.16
Fuerunt Noe filii tres ex quibus ita sunt orte gentes. De Japhet quindecim, de Chan
triginta, de Sem xxvii. Sem annos duos post diluuium genuit Arfaxad a quo sunt Chaldei.
Arfaxad genuit Salem a quo Samarite et Indi. Salem genuit Heber, a quo Hebrei. Heber
genuit Falech, cuius tempore turris edificatur et linguarum diuisio sit. In solo Heber prisca
remansit lingua, quia in ea conspiratione non fuit. Turris uero altitudo duo milia CLXXIIII
dicitur passuum. Hanc Nebroth gigas construxit. Hac etate Scytarum regnum oritur ubi
primus regnauit Thannus. Tunc et regnum Egiptiorum ubi primus regnauit Thoes. Dehinc
regnum Assyriorum, ubi primus regnauit Belus, quem dicunt Saturnum quidam; deinde Ni-
nus qui condidit' Niniuem. Hoc tempore Abraham nascitur, et post mortem Nini a Semi-
ramide regina rehedificata est Babilonia, ubi regnauit annos quadraginta.
3.17-4.2
Secunda etas a Noe usque ad Abraam generationes juxta hebraicam ueritatem complexa,
decem, annos autem ducentos nonaginta duos; porro juxta septuaginta interpretes anni
MLXXII. Generationes uero XI haec uero quasi pueritia fuit generationis populi Dei, et
ideo in lingua inuenta est Hebrea, a pueritia namque homo incipit nosse loqui, que idcirco
appellata est, quod fari non potest. Ab Adam itaque usque ad Abraham juxta hebraicam
ueritatem computantur anni mille nungenti quadraginta octo, secundum septuaginta interpre-
tes fiunt anni tria milia trecenti xiiii.
5.3-5-10
Etas quippe duobus modis dicitur: aut enim hominis, sicut a natiuitate infantia usque in
annos septem, pueritia usque ad annos quatuordecim, adolescentia a quintodecimo usque in
uicesimus octauum, juuentus usque ad xlviiii, senectus a quinquagesimo usque ad lxxviiii,
decrepita ab anno octogesimo quousque uita finitur. Aut mundi, cujus prima etas ab Adam
usque ad Noe, secunda a Noe usque ad Abraham, tertia ab Abraham usque ad Dauid, quarta
a Dauid usque ad captiuitatem Judeorum in Babyloniam, quinta deinde usque ad aduentum
Saluatoris, sexta, que nunc est usque quo mundus iste finiatur, quarum decursus per gene-
rationes, et regna euidentius infra, prout inuenire potui, explicabo.
5.11-5.18
Creator omnium uisibilium et inuisibilium, qui trinus et unus Deus est, in principio creauit
celum, terram, mare, et omnia, que in eis sunt, tempora quoque instituit, nam prima die in
lucis nomine condidit angelos, secunda die celos in appellatione firmamenti, tertia die in
discretionis uocabulo speciem aquarum, quarta luminaria celi, uidelicet solem, et lunam, et
stellas, que temporum sunt ordinationes, quinta animantia ex aquis, sexta animantia ex terra,
et hominem, quem appellauit Adam, et posuit in paradiso, Cujus de latere dormientis costam
tollens, mulierem edificauit, ut eius adjutorio genus propagaret humanum, septima autem die
requieuit Deus ab omni opere prime ac noue conditionis; hoc autem secundum licteram.
5.19-5.19
Incipit prima etas.
5.20-5.25
Primo igitur anno, postquam de paradiso Adam ligni uetiti culpa projectus est, cognouit
uxorem suam genuitque Cain, deinde Abel, quorum unus uidelicet Abel, justus simplex ac
innocens fuit et Deo placens, ideoque justus. Cain uero superbus, inuidus, ac nocens, et
Deo displicens, ideoque injustus, qui sola inuidia fratrem occidit. Unde et fratricide Deus
iratus, maledictionem intulit, eiusque progeniem execratus est, atque ex eo filii hominum
dicti sunt.
5.26-5.32
Adam uero cum cxxx esset annorum, genuit filium, nomine Seth, hic fuit uir bonus,
et justus, de cujus prosapia homines exorti, filii Dei dicti sunt. Superuixit autem Adam,
postquam genuit Seth, annis DCCC secundum hebraicam ueritatem, usque ad quinquagesimum
sextum annum natiuitatis Lamech. Verum septuaginta interpretes ante natum Seth po-
suere annos cccxxx postea DCC. Seth interpretatur resurrectio, significans resurrectionem
Christi a mortuis, cujus mortem illatam a Judeis significat Abel, qui dicitur justus, a fratre
Cain occisus, secundum septuaginta, annos cccxxxv secundum Hebreos ccxxxv.

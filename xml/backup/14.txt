14.4-14.7
Pthola annis XXIII filius Phoa patrui Abimelech, uir de Ysachar, qui habitabat in Sanir
montis Effraym. Fuitque his temporibus bellum Lapitharum, et Centaurorum, quod scribit
Palefatus primo de incredibilibus libro. Notabiles fuisse dicuntur equites Thessalorum.
In Troja post Laomedontem regnauit Priamus IIDCCLVII.
14.8-14.10
Jahir annis XXII ex tribu Manasse. His diebus Hercules agonem Oljmpiacum con-
stituit, a quod usque ad primam Olimpiadem supputantur anni ccccxxx. Carmentes litteras
latinas inuenit IIDCCLXXIII.
14.11-14.14
Jephte Galaadites annis VI Philjstjm, et Ammanite deprimunt Israhel, ex quibus Am-
manite debellantur a Jephte, qui in Libro Judicum ab etate Moysi usque ad semetipsum
ait supputari annos ccc. Hercules in flammis se injecit. Amazonum tunc regnum uige-
bat, quod usque ad Alexandri Magni tempora mansisse legimus IIDCCXXXX.
14.15-14.16
Abessan de Bethleem annos VII Agamenon Micenis imperat annos xxxv<pb n="28r"/> cujus anno xv.
Troja capitur IIDCCXC.
14.17-14.21
Achilon Zabulonites annis x. Hic cum annis x suis in septuaginta interpretibus non
babetur, pro quo annos supplendo Eusebius Josue filio Nun, Samuheli et Sauli, quorum annos
scriptura non dicit, plures annos, quam in Joseppo legebat, annotauit, quatenus ab egressu
filiorum Israhel ex Egypto, usque ad edificationem templi CCCCLXXX annorum summam
scriptura predicat habere<note>garufi mistakingly has hahere</note>. Orosius:
14.22-14.25
Ante Urbem conditam ccccxxx annos raptus Helene, conjuratio Grecorum, et concursus
mille nauium, dehinc decennis obsidio, ac postremo famosum Troje excidium predicatur.
In quo bello per decem annos cruentissime gestos; quas nationes quantosque populos idem
turbo inuoluerit, Omerus poeta in primis clarus luculentissimo carmine palam fecit.
14.26-14.28
Dare autem Frigius, qui Troje historiam scripsit, dicit: quia in illo bello perierunt ex
Achiuis CCCLXII milia. Ex Trojanis autem usque ad ciuitatem perditam CLXVI milia; ciuitate
uero perdita CCLXVI milia IIDCCXCVIII.
14.29-15.4
<pb n="28v"/>Labdon de tribu Effraim annis VIII. Hujus anno tertio Troja capta est, regnante in
Italia Latino, completis a primo anno Cecropis, qui primus apud Atticam regnauit CCCLXXV
a quadragesimo autem et tertio anno Nini regis Assiriorum. Juxta Eusebium autem ex-
pletis a mundi principio annis quatuor milia XIX. A diluuio anni[s] MLXXXVII. A natiuitate
Abrahe, et quadragesimo tertio anno Nini regis annos DCCCXXXV. A natiuitate Moysi anni
CCCCX. Capta igitur Troja, Eneas, paucis interuenientibus annis, in Italia profugus ue-
niens, arma commouit, bella excitauit cum Turno Dauni filio regis Tuscorum, dimicans eum
interemit, ejusque sponsam sibi uxorem accepit, et per triennium regnans multos populos
implicuit odio, excidioque afflixit MMDCCCXXXIX.